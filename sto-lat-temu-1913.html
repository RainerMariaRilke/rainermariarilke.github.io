<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Sto lat temu &middot; Rok 1913</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="slt">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Rok 1913</h2>

<h4>Koniec roku 1913</h4>
<p>Powstają dalsze wiersze z cyklu <cite>An die Nacht</cite> (<cite>Siehe, Engel fühlen durch den Raum</cite>, <cite>Atmete ich nicht aus Mitternächten</cite>, <cite>So, nun wird es doch der Engel sein</cite>, <cite>Hinweg, die ich bat, endlich mein Lächeln zu kosten</cite>, <cite>Einmal nahm ich zwischen meine Hände dein Gesicht</cite> oraz utwór <cite>Die Geschwister I/II</cite>. Rilke kończy też pierwotną wersję <cite>Dziesiątej elegii duinejskiej</cite>.</p>			


<h4>Grudzień</h4>

<p>Rilke pisze <cite>Winterliche Stanzen</cite> (<cite>Zimowe stance</cite>), które opublikuje dopiero w roku 1917.</p>

<p class="cit">Teraz musimy mroźnych dni zwlekanie<br />
przetrwać w oporu zimującej korze,<br />
broniąc się ciągle, nieczuli na wianie<br />
głębokich wiatrów, otwartych w przestworze.<br />
Mocna jest noc, odległe jej stąpanie,<br />
cicha namowa tlącej lampy; może<br />
dasz się pocieszyć: mróz, grudy, zdrętwienie<br />
zwiastują już jutrzejsze miękkie tchnienie.</p>

<p class="ft">{przeł. M. Jastrun}</p>			


<h4>26 października</h4>
<p>Rilke odwiedza Théâtre du Vieux-Colombier, założony przez Jacques&#8217;a Copeau, redaktora naczelnego pisma „Nouvelle Revue Française”. „Oto w pobliżu jacyś młodzi ludzie otworzyli teatr, gdzie rzeczy stare i nowe przedstawiają w sposób czysty i szlachetny” — pisze Rilke w liście do Lou Andreas-Salomé. W Vieux-Colombier wygłaszają także swe odczyty współcześni francuscy literaci, jak Gide, Rivière, Jaloux, Larbaud, Romains czy Valéry.</p>


<h4>Od 18 października 1913 do 25 lutego 1914 roku</h4>
<p>Rilke pozostaje w Paryżu i pogrąża się w twórczej pracy. Jesienią powstają następujące wiersze: <cite>Witwe. Die Kinder stehn ihr leer</cite>, opublikowany w „Insel-Almanach auf das Jahr 1918”, <cite>Ist Schmerz, sobald an eine neue Schicht</cite>, <cite>Ob ich damals war oder bin</cite> oraz <cite>Der du mich mit diesen überhöhtest</cite>, włączone następnie do cyklu <cite>An die Nacht</cite>. Późną jesienią kończy poeta <cite>Trzecią elegię duinejską</cite> oraz zapisuje wersy 42-44 <cite>Elegii szóstej</cite>.</p>			


<h4>Od 10 do 15 października</h4>
<p>Rilke i Lou Andreas-Salomé spędzają tydzień w Karkonoszach (Riesengebirge), w sanatorium dr. Paula Ziegelrotha w Karpaczu (ówczesne Krummhübel). 18 października, drogą przez Drezno, poeta wraca do Paryża, do swego mieszkania przy rue Campagne-Première.</p>			


<h4>5 października</h4>
<p>Razem z Lou Andreas-Salomé oraz Sidie Nádherný wyrusza Rilke do Hellerau na premierę sztuki Paula Claudela <cite>Zwiastowanie</cite>. Spotyka tam liczne grono znajomych, m.in. Annę von Münchhausen, Helene von Nostitz, Annette Kolb, Ellen Delp, Antona i Katharinę Kippenbergów, Henry&#8217;ego van de Velde, poznaje też wówczas osobiście Claudela oraz Werfla.</p>			


<h4>Od 7 września do 4 października</h4>
<p>Rilke przebywa w Monachium, gdzie pomaga Clarze i Ruth przy urządzaniu ich nowego mieszkania. Razem z Lou Andreas-Salomé bierze udział w obradach kongresu psychoanalitycznego, poznaje wówczas m.in. Carla Gustava Junga i Sigmunda Freuda.</p>			


<h4>Od 28 lipca do 16 sierpnia</h4>
<p>Rilke przebywa w Heiligendamm nad Bałtykiem, dokąd przygnało go „nieodparte pragnienie morskiej bryzy”. Poeta spotyka tam swych dobrych znajomych Alfreda i Helenę Nostitzów.</p>			


<h4>Od 9 do 21 lipca</h4>
<p>Rilke gości u Lou Andreas-Salomé w Getyndze. „Pewnego razu Rainer stanął o zmierzchu u krat i zanim przemówiliśmy słowo, już nasze ręce się spotkały ponad ogrodzeniem sadu” — notuje Lou w swym dzienniku.</p>			


<h4>Od 6 czerwca do początku lipca</h4>
<p>Rilke już po raz drugi szuka schronienia i wypoczynku w Bad Rippoldsau w Schwarzwaldzie. Z tego okresu pochodzą dwie fotografie poety, wykonane podczas wspólnej przechadzki przez Hedwig Bernhard, młodą aktorkę, którą Rilke wówczas poznał.</p>			


<h4>22 maja</h4>
<p>W serii Insel-Bücherei (nr 43) ukazuje się <cite>Żywot Maryi</cite> (<a href="https://rilke.pl/das-marien-leben/"><cite>Das Marien-Leben</cite></a>). Okładkę tomu zaprojektował Henry van der Velde. Zbiór ten dedykuje Rilke „Heinrichowi Vogelerowi z wdzięcznością za dawny i nowy asumpt do tych wierszy”.</p>			


<h4>Maj</h4>
<p>Oprócz licznych szkiców Rilke notuje wiersz <cite>Bestürz mich, Musik, mit rhythmischem Zürnen!</cite> (pierwodruk w „Insel-Almanach auf das Jahr 1923”) oraz fragment z kręgu Elegii <cite>Ich bins, Nachtigal, ich, den du singst</cite>.</p>			


<h4>Kwiecień</h4>
<p>Powstają następujące wiersze: <cite>Überfließende Himmel verschwendeter Sterne</cite>, <cite>Aus einem Frühling. O alle diese Toten des April</cite>, <cite>Emmaus</cite>, <cite>Narziß. Narziß verging. Von seiner Schönheit hob</cite> oraz <cite>Narziß. Dies also: dies geht von mir aus</cite>; <cite>Christi Höllenfahrt</cite>, <cite>Sankt Christofferus</cite> oraz <cite>Die Tauben. O weiche graue Dämmerung am Bug</cite>. Z wyjątkiem drugiego wiersza o Narcyzie utwory te znajdą się później w tomie <cite>Wierszy rozproszonych</cite>.</p>			


<h4>Koniec lutego</h4>
<p>Powstaje wiersz <cite>So angestrengt wider die starke Nacht</cite> (<cite>Tak mocujący się z potęgą nocy</cite>), który Rilke włączy w roku 1916 do manuskryptu cyklu <cite>An die Nacht</cite>. Utwór ukaże się drukiem w Brenner-Jahrbuch w roku 1915.</p>

<p class="cit">Tak mocujący się z potęgą nocy<br />
swymi głosami podsycają śmiech,<br />
który się z trudem spala. Ach, oporny,<br />
nieustępliwy świat. Oddycha jednak<br />
przestrzenią, w której gwiazdy biegną. Patrz,<br />
nieprzymuszona mogła, na dalekość<br />
wydana obcą, nadmiarowi dali<br />
ulec, daleka, obojętna nam.</p>			

<p class="ft">{przeł. A. Pomorski}</p>


<h4>19 lutego</h4>
<p>Rilke opuszcza Rondę i rusza w drogę powrotną do Paryża, gdzie przybywa 25 lutego. Na osiem dni zatrzymuje się w Madrycie, gdzie w Muzeum Prado podziwia malowidła El Greca, Goi i Velázqueza.</p>			


<h4>Styczeń/Luty</h4>
<p>Podczas pobytu Rilkego w Ronda powstają początkowe wersy późniejszej <cite>Szóstej elegii duinejskiej</cite> (wersy 1-31). Nadto notuje poeta w dzienniku dwa fragmenty zatytułowane <cite>Przeżycie</cite> (<cite>Erlebnis</cite>). Pierwszy ukaże się w Insel-Almanach w roku 1918, drugi pozostanie w rękopisie.</p>			


<h4>Pomiędzy 6 a 14 stycznia</h4>
<p>W Ronda pisze Rilke <cite>Die Spanische Trilogie</cite> (<cite>Tryptyk hiszpański</cite>): <cite>Aus dieser Wolke, siehe: die den Stern</cite> (<cite>Tę chmurę, która tak drapieżnie gwiazdę</cite>), <cite>Warum muß einer gehn und fremde Dinge</cite> (<cite>Dlaczego ktoś ma dźwigać obce rzeczy</cite>) oraz <cite>Daß mir doch, wenn ich wieder der Städte Gedräng</cite> (<cite>Obym jednak na powrót w tłumie wielkiego miasta</cite>).</p>			


<h4>6 stycznia</h4>
<p>Rilke notuje w dzienniku fragment rozpoczynający się od słów „Właściwie był on już od dawna wolny”, który następnie przesyła w odpisie Lou Andreas-Salomé. W liście dodaje: „Tylekroć sobie powtarzam, że jedynie dzięki Tobie wiąże mnie coś z tym wszystkim, co ludzkie”.</p>			

</article>

</main>

			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>