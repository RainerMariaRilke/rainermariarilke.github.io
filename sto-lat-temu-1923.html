<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Sto lat temu &middot; Rok 1923</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="slt">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Rok 1923</h2>

<h4>6 i 8 listopada</h4>
<p>Rilke pisze dla Baladine Klossowskiej wiersz <cite>Zueignung an M… – Schaukel des Herzens</cite> (<cite>Huśtawka serca</cite>), opatrzony dopiskiem: <cite>Jako początek pracowitej nowej zimy w Muzot</cite>.</p>

<h4>Listopad</h4>
<p>Na łamach „Insel-Almanach auf das Jahr 1924” ukazują się dwa wiersze Rilkego dla <cite>E.S.</cite> (czyli Elisabeth Guldolf-Salomon): <cite>Ex voto</cite> oraz <cite>Tränenkrüglein</cite>.</p>

<h4>2 października</h4>
<p>W Alt-Jocketa przychodzi na świat Christine Sieber-Rilke, pierwsza wnuczka Rilkego.</p>

<h4>Październik</h4>
<p>Ukazuje się regularne wydanie <cite>Elegii duinejskich</cite>.</p>

<h4>Od 27 października do 20 listopada</h4>
<p>Rilke i Baladine Klossowska spędzają niemal miesiąc w Muzot.</p>

<h4>Od 1 do 20 października</h4>
<p>Rilke przebywa w gościnie u Nanny Wunderly w Meilen. 21 października poeta wyjeżdża do Berna.</p>

<h4>Od 25 do 30 września</h4>
<p>Rilke gości u Elisabeth i Guido von Salis-Seewis w Brüggerhaus w Malans.</p>

<h4>Koniec września</h4>
<p>W egzemplarzu <cite>Księgi godzin</cite> podarowanym Agnes Renold-Wunderlich wpisuje Rilke dedykację <cite>Wir sind nur Mund. Wer singt das ferne Herz</cite>. Wiersz ten poeta włączy później do rękopiśmiennego zbioru <cite>Aus Taschen-Büchern und Merk-Blättern</cite>.</p>

<h4>16 września</h4>
<p>Powstają trzy wiersze w języku francuskim, włączone później do rękopiśmiennego tomu <cite>Tendres Impôts à la France</cite>: <cite>Le Dormeur. Laissez-moi dormir, encore</cite>, <cite>Pégase. Cheval ardent et blanc, fier et clair Pégase</cite> oraz <cite>Prière de la trop peu Indiffèrente. Aidez les cœurs, si soumis et si tendres</cite>.<br />
Dla Elisabeth Salomon pisze Rilke <cite>Ex voto</cite> oraz <cite>Tränenkrüglein</cite>. Oba utwory zostaną opublikowane jeszcze tego samego roku na łamach „Insel-Almanach auf das Jahr 1924”.</p>

<h4>15 września</h4>
<p>Rilke notuje wiersz <cite>Imaginärer Lebenslauf. Erst eine Kindheit, grenzenlos und ohne / Verzicht und Ziel</cite>.</p>

<h4>Od 22 sierpnia do 22 września</h4>
<p>Rilke przebywa w sanatorium Schöneck opodal Beckenried nad Jeziorem Czterech Kantonów.</p>

<h4>Od 18 do 20 sierpnia</h4>
<p>Rilke i Baladine Klossowska zatrzymują się w Thun. Klossowska wraca stamtąd do Muzot, Rilke po krótkim pobycie w Beatenbergu rusza do sanatorium Schöneck opodal Beckenried nad Jeziorem Czterech Kantonów.</p>

<h4>Od 30 lipca do 2 sierpnia</h4>
<p>W Muzot gości u Rilkego Rudolf Kassner.</p>

<h4>28 lipca</h4>
<p>Francuski przekład początkowego fragmentu <cite>Maltego</cite> przesyła Rilke księżnej Aurelii Gallarati-Scotti.</p>

<h4>15 lipca</h4>
<p>W Paryżu na łamach „Les Contemporains” (Stock 1923) ukazuje się fragment <cite>Les Cahiers de Malte Laurids Brigge</cite> w przekładzie Maurice’a Betza.</p>

<h4>14 lipca</h4>
<p>Księżna Marie von Thurn und Taxis dziękuje Rilkemu za nadesłany egzemplarz <cite>Elegii</cite>. „Cóż za radość, Serafico carissimo. Radość i duma! Kiedy pogrążam się w lekturze, za każdym razem rodzą się nowe wizje”.</p>

<h4>Od 12 lipca do 20 listopada</h4>
<p>W Muzot (po raz ostatni przez dłuższy czas) gości Baladine Klossowska.</p>

<h4>30 czerwca</h4>
<p>Rilke wyrusza automobilem w podróż po kantonie Waadt. Odwiedza Villeneuve, Gruyères oraz Berno, gdzie spędza kilka dni. Do Muzot wraca 7 lipca.</p>

<h4>Czerwiec</h4>
<p>Nakładem Insel-Verlag ukazują się drukiem <cite>Elegie duinejskie</cite>. Wydanie obejmuje trzysta egzemplarzy na papierze czerpanym oraz pięć na papierze japońskim. Cykl dedykuje poeta księżnej Marie von Thurn und Taxis-Hohenlohe.</p>

<h4>23 czerwca</h4>
<p>W Thun spotyka Rilke Nanny Wunderly i jej siostrę Elisabeth Aman, razem przyglądają się zorganizowanemu przez pułkownika Zieglera <i>concours hippique</i>, w którym bierze udział mąż trzeciej z sióstr Volkart, pułkownik Hans Bühler. Hans i Marguerite Bühler-Volkart przejęli po Zieglerze zamek Berg am Irchel.</p>

<h4>Od 16 do 23 maja</h4>
<p>W Muzot gości księżna Marie von Thurn und Taxis. Rilke czyta jej własne przekłady z Valéry’ego i ofiarowuje odpis wiersza <cite>Die Granaten</cite>. Poeta zapoznaje ją również z dialogiem <cite>Eupalinos</cite>, który zamierza przełożyć. Razem urządzają wycieczki automobilem po okolicy.</p>

<h4>Około 14 maja</h4>
<p>Po raz pierwszy goszczą w Muzot państwo de Sépibus, z którymi połączy Rilkego bliska zażyłość.</p>

<h4>Maj</h4>
<p>Rilke otrzymuje egzemplarz wydanego w kwietniu nakładem Gallimarda zbioru Paula Valéry <cite>Eupalinos ou l’Architecte / précédé de L’Ame et la Danse</cite>.</p>

<h4>Od końca kwietnia do 16 maja</h4>
<p>Rilke gości Mary Dobrčensky i jej przyjaciółkę panią Proeschel (obie zamieszkują w hotelu Bellevue w Sierre).</p>

<h4>26 kwietnia</h4>
<p>Za pośrednictwem czechosłowackiego konsulatu w Bernie dociera do Rilkego wiadomość, że w Paryżu odnaleziono zarekwirowane na początku wojny skrzynie z jego osobistymi papierami. Poeta prosi Gide’a, by jego <cite>pauvres caisses</cite> przechował w bezpiecznym miejscu. Gide zdeponuje obie skrzynie w podziemiach siedziby Gallimarda przy boulevard Raspail 15.</p>

<h4>Początek kwietnia</h4>
<p>Na odwrocie listu Claire Goll notuje Rilke wiersz <cite>Ah moi à mon tour / si je te lis, Liliane…</cite></p>

<h4>30 marca</h4>
<p>W Wielkanoc podejmuje Rilke w Muzot Wernera Reinharta i dwoje jego przyjaciół: malarza Edmunda von Freyholda oraz skrzypaczkę Almę Moodie, która, grając Bacha, udziela starej zamkowej wieży „chrztu muzyki”.</p>

<h4>24 marca</h4>
<p>Z Lozanny przybywają do Muzot z wizytą młoda Polka Hela de Chelminska i jej przyjaciółka Helene Hofer.</p>

<h4>Połowa marca</h4>
<p>W Sierre i Muzot goszczą przez trzy dni Regina Ullmann i Ellen Delp.</p>

<h4>Marzec</h4>
<p>Ukazują się drukiem <cite>Sonette an Orpheus. Geschrieben als ein Grab-Mal für Wera Ouckama Knoop. Leipzig. Im Insel-Verlag</cite>. Jednoczesna edycja limitowana na papierze czerpanym liczy trzysta egzemplarzy.</p>

<p>Pierwszy egzemplarz <cite>Sonetów</cite> przesyła Rilke Gertrud Ouckama Knoop, drugi ofiarowuje księżnej Marie von Thurn und Taxis.</p>

<h4>Od 6 do 18 marca</h4>
<p>W Muzot odwiedza Rilkego Nanny Wunderly (zatrzymuje się w hotelu Bellevue w Sierre).</p>

<h4>23 lutego</h4>
<p>Przez trzy dni gości w Muzot Carl J. Burckhardt.</p>

<h4>Od 12 do 14 lutego</h4>
<p>Rilke przekłada wiersz Valéry’ego <cite>Aurore</cite> (<cite>Morgenröte. Das mürrische Verwüsten…</cite>).</p>

<h4>7 lutego</h4>
<p>Rilke przesyła Theodorze von der Mühll przekład ósmej strofy wiersza Valéry’ego <cite>Palme</cite>: <cite>Gedulden, Gedulden, Gedulden / Gedulden untern dem Blau!</cite></p>

<h4>Od 1 do 3 lutego</h4>
<p>Rilke przekłada wiersz Valéry’ego <cite>Palme</cite> (<cite>Palme. Bedacht kaum, wie er verwische…</cite>).</p>

<h4>11 stycznia</h4>
<p>Rilke kończy przekład wiersza <cite>La Pythie</cite> (<cite>Pythia</cite>) Valéry’ego.</p>

</article>

</main>

			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
