<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Hertha Koenig</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="st">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Hertha Koenig</h2>

<p>Pierwsze spotkanie <span>Herthy Koenig</span> z <span>Rainerem Marią Rilkem</span> w domu wydawcy Samuela Fischera w roku 1910, wspólna fascynacja obrazem Pabla Picassa <cite>Les Saltimbanques</cite>, który Hertha zakupiła za radą Rilkego, oraz pobyt poety w jej majątku Böckel latem wojennego roku 1917 — to kamienie milowe historii ich szczerej i niezwykłej przyjaźni.</p>

<img class="pic" src="images/hertha-koenig.jpg" alt="hertha-koenig" />

<p>Wkrótce po przyjeździe do Monachium — pisze Donald Prater w swej biografii poety <cite>Dźwięczące szkło</cite> — Rilke wybrał się z wizytą do Herthy Koenig, bowiem w jej domu przy Widenmayerstraße wisiało płótno pędzla Picassa <cite>La famille des Saltimbanques</cite> (<cite>Rodzina kuglarzy</cite>, <cite>Linoskoczkowie</cite>) — obraz, który „w jednej chwili” objawił mu naturę artysty. Do spotkania obojga przyjaciół — pierwszego od dnia pamiętnej <i>soirée</i> w willi Fischerów w Berlinie w roku 1910 — doszło już w październiku, niemniej poeta dopiero później dowiedział się, iż Hertha posiada w swej kolekcji jedno z dzieł Picassa. Kiedy w listopadzie ujrzał w pewnej monachijskiej galerii <cite>Linoskoczków</cite>, nie zwlekając napisał do niej: „jest to bez wątpienia jedno z najważniejszych płócien naszej sztuki — czy nie mogłabyś Pani go uratować i zakupić?”</p>

<img class="pic" src="images/koenig.jpg" alt="hertha-koenig" />

<p>Hertha wspominała, jak to Rilke przyprowadził pewnego razu Reginę Ullmann, by pokazać jej, niczym dziecku, ów obraz, na którym za każdym razem odkrywał coś zachwycającego: „ten czarny aksamitny kaftanik chłopca na wyblakłym różu, ta delikatna dłoń spoczywająca na uchu kosza z kwiatami, ta niezmiernie opustoszała, acz pełna barw szarość hiszpańskiego odludzia, rozciągającego się za olbrzymimi postaciami, ten gliniany dzban obok siedzącej młodej kobiety”. „Pani musi go kiedyś zobaczyć” — pisał do Marianne Mitford — „nie jest on stworzony do Pani pokojów, gdyż to niewdzięczny gość, to świat sam w sobie, który nie znosi żadnego otoczenia”.</p>

<p class="cit">Lecz kimże <i>są</i>, powiedz, owi wędrowni linoskoczkowie,<br>
ci nieco jeszcze szybciej niż my mijający, których od rana<br>
urabia, <i>komu</i>, <i>komu</i> na uciechę<br>
nigdy niesyta wola?…</p>

<p>— napisze Rilke w początkowych wersach <cite>Piątej elegii duinejskiej</cite>, zadedykowanej Hercie Koenig.</p>

<p class="ft">Fragment <cite>Elegii</cite> w przekładzie M. Jastruna.</p>

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
