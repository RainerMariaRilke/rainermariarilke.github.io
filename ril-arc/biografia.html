<p>Sto trzydzieści siedem lat temu, 4 grudnia 1875 roku, przychodzi na świat René Karl Wilhelm Johann Josef Maria Rilke.</p>

<p>Praga… to pradawne zaczarowane miasto, gdzie miesza się w jedno tak wiele esencji, gdzie rodzą się czarodziejskie, niepojęte rzeczy, słowa, charaktery i zdarzenia… Tam też mają swe źródło magiczne moce i zaklęcia. (J. Urzidil)</p>

<p>Rodzice poety: Josef Rilke i Phia Entz. Różnili się temperamentem, nie pasowali do siebie, oboje skrywali swe rozczarowanie pod pozorami udanego życia.</p>

<p>René Karl Wilhelm Johann Josef Maria Rilke. Sześć imion… Rilke zmienił później brzmienie swego pierwszego imienia z René na Rainer. Pod wpływem kogo? Pamiętacie? W młodości używał też jeszcze jednego (a zatem ósmego już) imienia, chcąc podkreślić swoją wyjątkowość. Jak ono brzmiało?</p>

<p>Praga, mimo bogatej tradycji i historii, do których Rilke zawsze odnosił się z pietyzmem, pozostała w jego wspomnieniach miastem mrocznych wąskich uliczek. W roku 1896 poeta opuszcza rodzinne miasto i wyrusza w świat. Jego życiem zawładną odtąd Monachium, Berlin, Rzym, Wenecja…</p>

<p>W Paryżu Rilke poznaje Rodina. Do pierwszego spotkania poety ze sławnym rzeźbiarzem dochodzi w roku 1902, gdy Rilke zbiera w stolicy Francji materiały do swej monografii. Trzy lata później zostanie jego sekretarzem.</p>

<p>Fotograficzna zagadka! Poniższe zdjęcie z roku 1910 przedstawia stary pałac w jednej z europejskich stolic. Stał się on tymczasowym domem dla licznych pisarzy i artystów, jak Jean Cocteau czy Isadora Duncan. Również Rilke wynajmował tam przez pewien czas pokoje – m.in. duży narożny pokój na parterze, z wyjściem na taras i do pełnego rzeźb ogrodu. Jak nazywa się ten pałac? I co się dziś w nim mieści?</p>

<p>Z czym może się kojarzyć data 13 grudnia? To oczywiste: w roku 1909 Rilke po raz pierwszy spotyka księżnę Marie von Thurn und Taxis-Hohenlohe, panią na Duino i Lautschin. Przyjmując zaproszenie księżnej na herbatę do hotelu Liverpool w Paryżu poeta nie przypuszczał, jak niezwykle doniosły stanie się ów dzień w jego życiu.</p>

<p>Na spotkaniu przy herbacie w paryskim Hotel Liverpool obecna była także francuska poetka, hrabina Anna de Noailles, księżniczka Bibesco Bassaraba de Brancovan. „Mme de Noailles – czego można się było spodziewać – kazała na siebie czekać. Kiedy wreszcie rozwarły się drzwi, w progu ukazała się «mała, porywcza bogini». W obcisłej, ściągniętej sznurowaniem sukni, spowijającej ją od stóp do samej głowy, comtesse wyglądała niczym egipska statuetka”. (Poniżej: Ignacio Zuloaga. La comtesse de Noailles, 1913)</p>

<p>À propos „Myśliciela”: 21 kwietnia 1906 roku Rilke wziął udział w uroczystym odsłonięciu rzeźby Rodina przed paryskim Panteonem. Towarzyszyli mu m.in. Paula Modersohn-Becker oraz Aristide Maillol.</p>

<p>2017</p>

<p>Być snem niczyim</p>

<p>pod tak wielu powiekami…</p>

<p>29 grudnia 1926 roku Rilke umiera w Valmont. 2 stycznia zostaje pochowany w mogile przy murze kościółka w Raron, wzniesionego wysoko ponad doliną Rodanu.</p>

<p>images/raron-kirche.jpg</p>

<p>Sto czterdzieści dwa lata temu, 4 grudnia 1875 roku, w Pradze czeskiej przychodzi na świat René Karl Wilhelm Johann Josef Maria Rilke.</p>

<p>Pan jest poetą, prawda?…</p>

<p>Właśnie o to chodzi, Fräulein – wyjaśnia Ewald – że sam nie wiem. A kiedyś wreszcie trzeba się tego dowiedzieć, prawda?</p>

<p>Tak, co do ojca… To wspaniały człowiek. Kocham go. Jest taki dystyngowany i serce ma szczerozłote.</p>

<p>Ale ludzie pytają go: „Kim jest pański syn?” A on się wtedy wstydzi i jest zakłopotany. Bo cóż tu powiedzieć? Tylko poetą? Po prostu śmieszne. Nawet gdyby to było możliwe, to przecież żadne stanowisko. Nie daje dochodów, nie daje żadnego stopnia służbowego ani uprawnień do emerytury, słowem: taki człowiek nie jest związany z życiem…</p>

<p>A ja sam mam tyle wątpliwości. Doprawdy: całe noce leżę bezsennie, ze złożonymi rękami, i dręczę się: „Czy jestem godzien?”.</p>

<p>Z „Ewalda Tragy”, przeł. W. Wirpsza; na fotografii: René Rilke z ojcem Josefem, rok 1884</p>

<p>images/rilke-and-josef-rilke-1884.jpg</p>
