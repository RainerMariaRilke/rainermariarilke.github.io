<h1>2012</h1>

<p>Poniedziałek, 31 grudnia 2012 o 18:19 UTC+01</p>

<p>Ostatnia noc starego roku. Czegóż więc pragnę od nadchodzącego? Chyba tylko spokoju – bym mogła więcej przebywać ze sobą, jak to bywało przed czterema laty. To musi przyjść, musi powrócić. Z dziennika Lou Andreas-Salomé</p>

<p>Poniedziałek, 31 grudnia 2012 o 18:00 UTC+01</p>

<p>Rainer Maria Rilke dodał(a) nowe zdjęcie.</p>

<p>Nie jestem pewien, czy las, którym wędrujemy, nie jest jedynie moim nastrojem, ciemnym, cienistym. Któż wie, może nawet Wenecja jest tylko odczuciem? RMR, Dziennik schmargendorfski</p>

<p>Poniedziałek, 31 grudnia 2012 o 17:47 UTC+01</p>

<p>O Ty ciemności, z której się wywodzę, ja kocham ciebie bardziej niźli płomień, który świat ogranicza… RMR, Księga godzin, przeł. A. Lam</p>

<p>Niedziela, 30 grudnia 2012 o 19:38 UTC+01</p>

<p>Rainer Maria Rilke dodał(a) nowe zdjęcie.</p>

<p>Ostatnio przebywałem w Prowansji, w Awinionie, była to jedna z moich najciekawszych podróży. Niemal codziennie przez 17 dni oglądałem olbrzymi pałac papieski, tę hermetycznie zamkniętą twierdzę, w której papiestwo, stojąc w obliczu upadku, próbowało się okopać, zapiekłe w swojej ostatniej wielkiej namiętności. Ilekroć się ogląda ów gmach, co był siedliskiem rozpaczy, wydaje się, że stoi on na skale nieprawdopodobieństwa… RMR w liście do Lou Andreas-Salomé</p>


<p>Niedziela, 30 grudnia 2012 o 18:30 UTC+01</p>

<p>Rainer Maria Rilke dodał(a) nowe zdjęcie.</p>

<p>Krajobrazy Rilkego: miejsca, które jak dźwięczące echo powrócą w jego wierszach i listach. Prowansja. To właśnie w Prowansji będzie przebywał Syn Marnotrawny z kart „Maltego”, który jako pasterz widział „jak czas skamieniały przetrwał to dostojne pokolenie” z Les Baux, opierał się o łuk tryumfalny w Orange czy też przebywał „w przywykłym do dusz cieniu w Alyscamps”.</p>

<p>Niedziela, 30 grudnia 2012 o 09:51 UTC+01</p>

<p>Bóg lub bogini kociego snu, delektujące się bóstwo… Koty zapełniają liczne malowidła Balthusa, niejednokrotnie jako „tytułowi” bohaterowie, jak na obrazie „Le chat au miroir III”</p>

<p>Niedziela, 30 grudnia 2012 o 09:26 UTC+01</p>

<p>Rainer Maria Rilke dodał(a) nowe zdjęcie.</p>

<p>„Le roi des chats”, autor książeczki o Mitsou, czyli Balthazar Arsène Davitcho Klossowski de Rola, znany jako Balthus. Na fotografii podczas spaceru w towarzystwie Rilkego oraz swej matki Baladyny Klossowskiej (Merline). Beatenberg, rok 1922.</p>

<p>Sobota, 29 grudnia 2012 o 13:34 UTC+01</p>

<p>„Pragnę, by mnie pochowano na wysoko położonym cmentarzu obok starego kościoła w Raron. Tam, w jego otoczeniu, po raz pierwszy odczułem wiatr i światło tego krajobrazu”. RMR na kartach swego testamentu</p>

<p>Sobota, 29 grudnia 2012 o 08:00 UTC+01</p>

<p>Dziś 29 grudnia. 86 lat temu Rilke umiera w szwajcarskim Val-Mont. Zbyt czysty, bez projektów, bez przyszłości wszedłem na ten spiętrzony stos cierpienia, pewny, że nigdzie nie kupię przyszłości sercu, którego zasób pełen był milczenia. Czy to ja jeszcze płonę bezimiennie? Nie wciągam do mojego wnętrza wspomnień. O życie, życie: byt zewnątrz, beze mnie. Ja w ogniu. Nikt nie wie o mnie. RMR, Ostatni wiersz, przeł. M. Jastrun</p>

<p>Piątek, 28 grudnia 2012 o 21:27 UTC+01</p>

<p>W nawiązaniu do poprzedniego wpisu dodajmy, że Mitsou to bodaj najsłynniejszy kot w biografii Rilkego. Kiedy poeta gościł w Genewie, spodobała mu się seria rysunków wykonanych przez jedenastoletniego wówczas Baltusza, syna Baladyny Klossowskiej. Rysunki przedstawiały Mitsou, kotkę-znajdę, tworząc opowieść o jej życiu u rodziny Klossowskich aż do smutnego dnia jej zaginięcia. Historia Mitsou tak bardzo zachwyciła Rilkego, że pozyskał dla niej wydawcę z Zurychu i zaproponował, iż sam napisze do niej krótki wstęp. 26 listopada 1920 roku, odbywając przechadzkę po parku, ułożył w myśli stosowną préface, zaczynającą się od słów „Qui connaît les chats?”. Poniżej: Balthus, Le roi des chats</p>

<p>Piątek, 28 grudnia 2012 o 10:07 UTC+01</p>

<p>Któż naprawdę zna koty? Ich egzystencja nigdy nie była czymś więcej niż tylko cokolwiek ryzykowną hipotezą… Czyż kiedykolwiek się dowiemy, że one choć przez chwilę raczą zarejestrować w głębiach swych siatkówek nasz błahy obraz? Czy człowiek był im kiedyś współczesny? Wątpię. I zapewniam was, że czasem o zmierzchu kot z sąsiedztwa przeskakuje moje ciało, nie zważając na mnie, lub też jak gdyby chciał udowodnić osłupiałemu materialnemu światu, iż ja nie istnieję. RMR we wstępie do „Mitsou”</p>


<p>Środa, 26 grudnia 2012 o 17:15 UTC+01</p>

<p>Kochać to tylko tyle: drugiemu dawać wolność. Więzić bowiem nietrudno, nie wymaga to nauki. RMR, Requiem Paula Modersohn-Becker, Autoportret, 1897</p>


<p>Środa, 26 grudnia 2012 o 11:40 UTC+01</p>

<p>Rainer Maria Rilke dodał(a) nowe zdjęcie.</p>

<p>I jeszcze jedna fotografia Lou Salomé – z mężem Friedrichem Carlem Andreasem, piętnaście lat od niej starszym uczonym iranistą, profesorem uniwersytetu w Getyndze (zdjęcie wykonane w dniu ich zaręczyn, w roku 1886).</p>


<p>Wtorek, 25 grudnia 2012 o 10:22 UTC+01</p>

<p>Dziś po południu oczekuję Rainera, na dole przy płonących choinkowych świeczkach, a obok mnie w świątecznym koszyku rozkwitają czerwone goździki jak płomienne słońce, co rozbłyska rankiem przez oszronione szyby. Z dziennika Lou Andreas-Salomé</p>

<p>Poniedziałek, 24 grudnia 2012 o 12:31 UTC+01</p>

<p>Minęło Boże Narodzenie, rok rozpoczął się piękną, jasną, gwiaździstą nocą, lecz prawie tego nie dostrzegłem, ledwie odczułem świąteczny nastrój… Najtrudniej bowiem jest kochać, posiadać ową pełną względów troskliwość, siłę, dobroć i oddanie, składające się na miłość. Bezradny, oto jak się czułem… RMR do Lou Andreas-Salomé</p>


<p>Niedziela, 23 grudnia 2012 o 11:57 UTC+01</p>

<p>Rainer Maria Rilke dodał(a) nowe zdjęcie.</p>

<p>Wenecja, „bajka wykuta w kamieniu”, potrafi urzekać o każdej porze roku. Miasto, które – oprócz Paryża – miał Rilke poznać najlepiej i pokochać najbardziej spośród wszystkich miast europejskich.</p>

<p>Sobota, 22 grudnia 2012 o 16:37 UTC+01</p>

<p>Mojego ruchu odbicie najsłabsze w jedwabnej ciszy znaczy się najtrwalej; najmniejsze wzruszenie odciska się na zawsze w napiętej zasłonie oddali. RMR, Cisza, przeł. M. Jastrun</p>

<p>Piątek, 21 grudnia 2012 o 18:12 UTC+01</p>

<p>Niknie głos, choć krzykiem się zanoszę, gdy dla ciebie jestem jak powietrze. Świeć, o, światło! I widzialnym, proszę, uczyń mnie wśród gwiazd… RMR, Do Anioła, przeł. A. Pomorski</p>

<p>Piątek, 21 grudnia 2012 o 11:14 UTC+01</p>

<p>O tych odejściach, których nasz los nie obchodzi, nie wiemy nic. Nie ma powodu, byśmy okazywali miłość, nienawiść lub podziw śmierci, którą odkształca w sposób tak wymyślny tragicznej skargi maska i żałoba. Świat jeszcze pełen jest ról, które gramy. RMR, Doświadczenie śmierci, przeł. M. Jastrun</p>


<p>Czwartek, 20 grudnia 2012 o 20:26 UTC+01</p>

<p>Rainer Maria Rilke dodał(a) nowe zdjęcie.</p>

<p>Ty, która jesteś początkiem mych radości! Klara Westhoff na portrecie Pauli Modersohn-Becker, rok 1905</p>

<p>Środa, 19 grudnia 2012 o 12:22 UTC+01</p>

<p>Być snem niczyim pod tak wielu powiekami. RMR, Epitafium nagrobne</p>

<p>Środa, 19 grudnia 2012 o 09:29 UTC+01</p>

<p>Rainer Maria Rilke dodał(a) nowe zdjęcie.</p>

<p>\Świat wczorajszy Odręczne pismo Rilkego oraz jego „autograf”. Dedykacja dla Maryny Cwietajewej, rok 1926.</p>

<p>Wtorek, 18 grudnia 2012 o 23:16 UTC+01</p>

<p>Rainer Maria Rilke dodał(a) nowe zdjęcie.</p>

<p>Ku niebu zdąża, co nią zawsze włada. Dopiero z niebios na miasto opada. RMR</p>

<p>Wtorek, 18 grudnia 2012 o 22:31 UTC+01</p>

<p>Samotność jest jak deszcz. Z błękitu mórz unosi się ku zmierzchom… RMR</p>

<p>Wtorek, 18 grudnia 2012 o 11:22 UTC+01</p>

<p>Rainer Maria Rilke dodał(a) nowe zdjęcie.</p>

<p>\Świat wczorajszy Rilke na przechadzce, ze stosownym „ekwipunkiem”. Szwajcaria, lata dwudzieste XX wieku.</p>

<p>Poniedziałek, 17 grudnia 2012 o 19:44 UTC+01</p>

<p>Rainer Maria Rilke dodał(a) nowe zdjęcie.</p>

<p>Miasto nieruchomieje jak przynęta, co wynurzone dni wywabia z wody. Pałaców kruche szkło nieomal pęka w twoim spojrzeniu. RMR, Późna jesień w Wenecji, przeł. M. Jastrun</p>

<p>Poniedziałek, 17 grudnia 2012 o 09:49 UTC+01</p>

<p>A ty czekasz, wciąż czekasz na jedno, co twe życie bezmiernie wzbogaci; na wielkość, na coś niezwykłego, że nawet kamienie się zbiegną, że otchłań się w tobie zatraci. RMR, Wspomnienie, przeł. A. Lam, fot. T. Riecken</p>

<p>Niedziela, 16 grudnia 2012 o 13:58 UTC+01</p>

<p>Rainer Maria Rilke dodał(a) nowe zdjęcie.</p>

<p>Niezwykłych podobizn poety ciąg dalszy. Oto Rilke w czerwonych pantoflach, sportretowany przez Baladynę Klossowską, przyjaciółkę z lat szwajcarskich (matkę sławnego Balthusa). To właśnie Merline pomogła poecie znaleźć i urządzić jego ostatnią siedzibę Château de Muzot. I to ona napisze: „Je t&#39;aime tant que je peux te laisser!” oraz „Vous êtes toute ma vie”.</p>

<p>Niedziela, 16 grudnia 2012 o 10:33 UTC+01</p>

<p>Szaro na moście stoi ślepiec stary, jak słup graniczny królestw bez imienia. On może jądrem jest, środkiem istnienia, wkoło którego krążą gwiazd zegary… On jest ten święty, który się nie zmienia, wstawiony w chaos wielu błędnych dróg… RMR, Pont du Carrousel, przeł. W. Hulewicz Nuta współczesności: może dziś Rilke miast o ślepcu starym napisałby o… ulicznym grajku przed katedrą Notre Dame</p>

<p>Sobota, 15 grudnia 2012 o 12:31 UTC+01</p>

<p>Rainer Maria Rilke dodał(a) nowe zdjęcie.</p>

<p>Zagaś mi oczy, Twój obraz nie zgaśnie, uszy mi zasłoń, usłyszę Cię zawsze, bez nóg za Tobą pójdę nad przepaście, bez ust zaklinać będę imię najłaskawsze. Dłonie mi odejm, i tak Cię obejmie serce me niczym ramieniem stęsknionym, wyrwij mi serce, myśl zostanie we mnie, gdy i myśl zechcesz płomieniem wypalić, wtedy uniosę Cię w krwi mojej fali. RMR, Księga godzin, przeł. W. Markowska Wiersz ten przez lata uchodził za modlitwę do Boga, tak naprawdę jednak został napisany dla Lou Andreas-Salomé, najważniejszej bodaj kobiety w życiu Rilkego</p>

<p>Piątek, 14 grudnia 2012 o 20:53 UTC+01</p>

<p>To bogactwo, to nieskończone, dokonujące się tworzenie, ta przytomność umysłu, czystość i gwałtowność ekspresji, ta niewyczerpana obfitość, ta młodość… RMR o rzeźbach Rodina</p>

<p>Piątek, 14 grudnia 2012 o 20:50 UTC+01</p>

<p>Rainer Maria Rilke dodał(a) nowe zdjęcie.</p>

<p>Imponujące, niezwykłe wrażenie sprawia ta olbrzymia jasna hala, wypełniona mnóstwem oślepiająco białych figur, spozierających przez liczne wysokie szklane drzwi niczym mieszkańcy jakiegoś akwarium. Rilke w liście do Klary Westhoff o pawilonie Rodina, który podczas paryskiej Wystawy Światowej stał przy Pont de l’Alma, a następnie został przeniesiony do ogrodu w Meudon</p>

<p>Piątek, 14 grudnia 2012 o 20:41 UTC+01</p>

<p>Rainer Maria Rilke dodał(a) nowe zdjęcie.</p>

<p>À propos „Myśliciela”: 21 kwietnia 1906 roku Rilke wziął udział w uroczystym odsłonięciu rzeźby Rodina przed paryskim Panteonem. Towarzyszyli mu m.in. Paula Modersohn-Becker oraz Aristide Maillol.</p>

<p>Piątek, 14 grudnia 2012 o 10:50 UTC+01</p>

<p>Wiedz, wielkie słowa z czasów, gdy działanie jeszcze widzialne było, nie są dla nas. Kto mówi o zwycięstwach? Przetrwać, oto wszystko. RMR</p>

<p>Czwartek, 13 grudnia 2012 o 20:03 UTC+01</p>

<p>Pragnij metamorfozy. O, zachwyć się płomieniem, gdzie umyka ci rzecz, co się pyszni z przemiennej natury… RMR</p>

<p>Poniedziałek, 10 grudnia 2012 o 19:55 UTC+01</p>

<p>A jednak czujesz swą samotność jak nigdy; czy widzisz mnie, nie wiem; bom jest jak powiew, co gaju dotknął, ale ty jesteś drzewem. RMR, Księga obrazów, przeł. M. Jastrun, fot. L. Rambler</p>

<p>Poniedziałek, 10 grudnia 2012 o 19:52 UTC+01</p>

<p>Oczyma teraz znużonymi, które z progiem szczerbatym zwykły się rachować, smukłe, samotne drzewo dźwignij w górę i czarnym kształtem w niebo je wyprowadź. Oto stworzyłeś świat, co jest potężny, co się z milczenia niby słowo rodzi. RMR, Księga obrazów, przeł. A. Pomorski, fot. D. Llewellyn</p>

<p>Niedziela, 9 grudnia 2012 o 09:12 UTC+01</p>

<p>Wyprzedzaj wszelkie rozstanie, jakby już było za tobą jak zima, co mija właśnie. Bo jest tak nieskończona zima pośród zim wszystkich, mijających obok, że zimujące twe serce pokona. RMR, Sonety do Orfeusza, przeł. M. Jastrun, fot. T. Riecken</p>

<p>Niedziela, 9 grudnia 2012 o 08:56 UTC+01</p>

<p>O drzewa życia, kiedy zimujące? Myśmy niezgodni. I nie jak wędrowne ptaki w porozumieniu z sobą. Prześcignięci, spóźnieni, narzucamy się gwałtownie wiatrom, by spaść na obojętny staw. RMR, Elegie duinejskie, przeł. M. Jastrun, fot. T. Riecken</p>


<p>Piątek, 7 grudnia 2012 o 17:24 UTC+01</p>

<p>Zieleń, przez długie dni lata znoszona, staje się lustrem przeczuć… RMR fot. Château de Versailles</p>

<p>Piątek, 7 grudnia 2012 o 17:21 UTC+01</p>

<p>Gdzie barwa kwiatów zapomina o zimowym odpoczynku naszych oczu. RMR Zima przykryła nawet Wersal… fot. Château de Versailles</p>

<p>Czwartek, 6 grudnia 2012 o 22:01 UTC+01</p>

<p>Lecz zimy! Och, to zagadkowe wniknięcie ziemi w siebie. Gdy wokół zmarłych w czystym powrocie soków gromadzi się wrzenie, śmiałość przyszłych wiosen. RMR, Ô Lacrimosa, przeł. M. Jastrun, fot. T. Riecken</p>

<p>Czwartek, 6 grudnia 2012 o 21:53 UTC+01</p>

<p>Teraz musimy mroźnych dni zwlekanie przetrwać w oporu zimującej korze, broniąc się ciągle, nieczuli na wianie głębokich wiatrów, otwartych w przestworze. Mocna jest noc, odległe jej stąpanie, cicha namowa tlącej lampy; może dasz się pocieszyć: mróz, grudy, zdrętwienie zwiastują już jutrzejsze miękkie tchnienie. RMR, Zimowe stance, przeł. M. Jastrun, fot. J.A. Capo</p>

<p>Środa, 5 grudnia 2012 o 21:38 UTC+01</p>

<p>Rainer Maria Rilke dodał(a) nowe zdjęcie.</p>

<p>Rodin był samotny przed swoją sławą. A sława, która przyszła, uczyniła go może jeszcze bardziej samotnym. Bo sława w końcu jest jedynie kwintesencją wszystkich nieporozumień, które gromadzą się wokół nowego nazwiska. RMR</p>

<p>Środa, 5 grudnia 2012 o 21:35 UTC+01</p>

<p>Rainer Maria Rilke dodał(a) nowe zdjęcie.</p>

<p>W Paryżu Rilke poznaje Rodina. Do pierwszego spotkania poety ze sławnym rzeźbiarzem dochodzi w roku 1902, gdy Rilke zbiera w stolicy Francji materiały do swej monografii. Trzy lata później zostanie jego sekretarzem.</p>

<p>Środa, 5 grudnia 2012 o 11:59 UTC+01</p>

<p>Rainer Maria Rilke dodał(a) nowe zdjęcie.</p>

<p>A także Duino… To jedno z najważniejszych miejsc dla Rilkego – i światowej literatury. Castello di Duino, fot. Andrea Sandorfi</p>

<p>Środa, 5 grudnia 2012 o 11:55 UTC+01</p>

<p>Rainer Maria Rilke dodał(a) nowe zdjęcie.</p>

<p>Bóg, stworzywszy czwartego dnia Słońce, rozjaśnił nim niebo nad Toledo. Na samotnym szlaku wędrówek poety nie mogło zabraknąć miasta nad Tagiem. fot. J.A. Capo</p>

<p>Środa, 5 grudnia 2012 o 09:38 UTC+01</p>

<p>Przynoszę Ci z sobą serce wyzwolone dzięki przepychowi paryskiej jesieni… Rilke do Merline, 1920 Un Dejeuner d’Ouvrieres aux Tuileries - Leonce J. V. de Joncières</p>

<p>Środa, 5 grudnia 2012 o 09:26 UTC+01</p>

<p>Rainer Maria Rilke dodał(a) nowe zdjęcie.</p>

<p>Oraz oczywiście Paryż, ten „niezrównany Paryż”. Place de la Concorde, Joaquin Pallares y Allustante, 1872</p>

<p>Środa, 5 grudnia 2012 o 09:14 UTC+01</p>

<p>Rainer Maria Rilke dodał(a) nowe zdjęcie.</p>

<p>Praga, mimo bogatej tradycji i historii, do których Rilke zawsze odnosił się z pietyzmem, pozostała w jego wspomnieniach miastem mrocznych wąskich uliczek. W roku 1896 poeta opuszcza rodzinne miasto i wyrusza w świat. Jego życiem zawładną odtąd Monachium, Berlin, Rzym, Wenecja… Monachijski zaułek, fot. P. Gutierrez</p>

<p>Wtorek, 4 grudnia 2012 o 21:27 UTC+01</p>

<p>Rainer Maria Rilke dodał(a) nowe zdjęcie.</p>

<p>Od kamieni, kruszców wszelkich skrzą się ściany wysklepione, świętej lico przyciemnione wyziera zza świec posępnych. RMR, Ofiary dla Larów, przeł. A. Lam Praga, katedra św. Wita fot. M. Goldberg</p>

<p>Wtorek, 4 grudnia 2012 o 21:23 UTC+01</p>

<p>Rainer Maria Rilke dodał(a) nowe zdjęcie.</p>

<p>Nad Pragą, którą wieczór studzi, zawisł olbrzymi kielich nocy… A w górze księżyc, chytry gnom, strużyny sypie, strojąc żarty… RMR, Ofiary dla Larów, przeł. A. Lam Praga fot. M. Goldberg</p>

<p>Wtorek, 4 grudnia 2012 o 21:18 UTC+01</p>

<p>Rainer Maria Rilke dodał(a) nowe zdjęcie.</p>

<p>Tak bardzo mnie wzrusza pieśń czeskiego ludu… RMR Praga, rynek Starego Miasta fot. Mike Goldberg</p>

<p>Wtorek, 4 grudnia 2012 o 08:43 UTC+01</p>

<p>Rainer Maria Rilke dodał(a) nowe zdjęcie.</p>

<p>René Karl Wilhelm Johann Josef Maria Rilke. Sześć imion… Rilke zmienił później brzmienie swego pierwszego imienia z René na Rainer. Pod wpływem kogo? Pamiętacie? W młodości używał też jeszcze jednego (a zatem ósmego już) imienia, chcąc podkreślić swoją wyjątkowość. Jak ono brzmiało?</p>

<p>Wtorek, 4 grudnia 2012 o 08:36 UTC+01</p>

<p>Rainer Maria Rilke dodał(a) nowe zdjęcie.</p>

<p>Rodzice poety: Josef Rilke i Phia Entz. Różnili się temperamentem, nie pasowali do siebie, oboje skrywali swe rozczarowanie pod pozorami udanego życia.</p>

<p>Wtorek, 4 grudnia 2012 o 08:28 UTC+01</p>

<p>Sto trzydzieści siedem lat temu, 4 grudnia 1875 roku, przychodzi na świat René Karl Wilhelm Johann Josef Maria Rilke. Praga… to pradawne zaczarowane miasto, gdzie miesza się w jedno tak wiele esencji, gdzie rodzą się czarodziejskie, niepojęte rzeczy, słowa, charaktery i zdarzenia… Tam też mają swe źródło magiczne moce i zaklęcia. J. Urzidil</p>

<p>Poniedziałek, 3 grudnia 2012 o 16:06 UTC+01</p>

<p>Kimkolwiek jesteś: wyjdź dzisiaj wieczorem z twego pokoju, w którym wszystko znasz; najbliższy dla oddali jest twój dom: kimkolwiek jesteś… RMR</p>

<p>Niedziela, 25 listopada 2012 o 16:19 UTC+01</p>

<p>Rilke. Nie tylko w słowach, lecz również w obrazach. 4 grudnia 2012. W najbliższe urodziny poety.</p>


