<h1>2014</h1>

<p>Piątek, 26 grudnia 2014 o 17:47 UTC+01</p>

<p>Minęło Boże Narodzenie, rok rozpoczął się piękną, jasną, gwiaździstą nocą, lecz prawie tego nie dostrzegłem, ledwie odczułem świąteczny nastrój… Najtrudniej bowiem jest kochać, posiadać ową pełną względów troskliwość, siłę, dobroć i oddanie, składające się na miłość. Bezradny, oto jak się czułem… Z listu do Lou Andreas-Salomé, przeł. W. Markowska; poniżej: Albert Dubois-Pillet „Le Puy in the Snow”, 1889</p>

<p>Poniedziałek, 22 grudnia 2014 o 12:08 UTC+01</p>

<p>Teraz musimy mroźnych dni zwlekanie przetrwać w oporu zimującej korze, broniąc się ciągle, nieczuli na wianie głębokich wiatrów, otwartych w przestworze. Mocna jest noc, odległe jej stąpanie, cicha namowa tlącej lampy; może dasz się pocieszyć: mróz, grudy, zdrętwienie zwiastują już jutrzejsze miękkie tchnienie. „Zimowe stance”, przeł. M. Jastrun, poniżej: Claude Monet „The Grand Street Entering to Argenteuil, Winter”, 1885</p>

<p>Piątek, 19 grudnia 2014 o 13:47 UTC+01</p>

<p>To są szmery. Ale jest tu coś, co jest straszniejsze: cisza… Napisałem dzisiaj list, uderzyła mnie przy tym nagła świadomość, że jestem tu dopiero od trzech tygodni. Trzy tygodnie gdzieś indziej, na wsi na przykład, to mogło być jak dzień, tu są to lata. Nie napiszę też już żadnego listu. Po co mam komuś mówić, że się zmieniam? Z „Maltego”, przeł. W. Hulewicz; poniżej: Claude Monet „La Pluie”, 1886</p>

<p>Czwartek, 4 grudnia 2014 o 12:18 UTC+01</p>

<p>Rainer Maria Rilke dodał(a) nowe zdjęcie.</p>

<p>Starego, z dawien dawna szlacheckiego rodu… Sto trzydzieści dziewięć lat temu, 4 grudnia 1875 roku, w Pradze czeskiej przychodzi na świat René Karl Wilhelm Johann Josef Maria Rilke. „Kiedy się urodziłem, małżeństwo moich rodziców już dawno przekwitło… Matka była kobietą bardzo nerwową, szczupłą, chodzącą w czerni; kobietą, która od życia oczekiwała czegoś nieokreślonego… Zmuszała mnie, bym nosił ładne sukienki; nim posłano mnie do szkoły, paradowałem ubrany jak dziewczynka. Matka bawiła się mną jak dużą lalką… Zresztą, zawsze była dumna, kiedy zwracano się do niej „Fräulein”. Chciała, jak sądzę, uchodzić za osobę młodą, cierpiącą i nieszczęśliwą”. Poniżej: Praga, Most Karola oraz Hradczany na fotografii z końca XIX wieku</p>

<p>Poniedziałek, 1 grudnia 2014 o 16:25 UTC+01</p>

<p>Rainer Maria Rilke dodał(a) nowe zdjęcie.</p>

<p>„Nad wyraz sympatyczny, szalenie nieśmiały, lecz pełen towarzyskiej ogłady oraz rzadko spotykanej szlachetności. Niemal od razu zaczęliśmy rozmawiać jak dwoje starych, dobrych przyjaciół”. Tak oto wspomina księżna Marie von Thurn und Taxis swoje pierwsze spotkanie z poetą w grudniu roku 1909. Rok później księżna szkicuje ołówkiem portret swego Dottor Serafico.</p>

<p>Poniedziałek, 24 listopada 2014 o 11:54 UTC+01</p>

<p>Nie mamy żadnego powodu po temu, by żywić nieufność wobec naszego świata, bo nie zwraca się on przeciwko nam. Jeśli są w nim strachy, to są to nasze strachy, jeśli są w nim otchłanie, to otchłanie te należą do nas, jeśli są tu niebezpieczeństwa, to musimy próbować je pokochać… Może wszystko, co straszne, jest w głębi bezbronne i oczekuje od nas pomocy. Z „Listów do młodego poety”, przeł. J. Nowotniak; poniżej: Edvard Munch „Krzyk”, 1893</p>

<p>Piątek, 7 listopada 2014 o 11:32 UTC+01</p>

<p>Lato twym własnym było domem, gdzie rzeczy na miejscu stoją, jak w dal równiny nieznajomej musisz wejść w duszę swoją. Wielka samotność się zaczęła, twe dni ogłuchły w pustkowie, z twych zmysłów ręka wiatru zdjęła świat jak zwiędłe listowie. Z „Księgi godzin”, przeł. M. Jastrun; poniżej: Paul Gauguin „Bretonne avec une jarre”, 1888</p>

<p>Poniedziałek, 27 października 2014 o 11:10 UTC+01</p>

<p>Któż to nas tak odwrócił, że cokolwiek byśmy czynili, jesteśmy w postawie odchodzącego, kiedy na ostatnim wzgórzu, co mu raz jeszcze całą ukaże dolinę rodzinną, staje, ogląda się, zwleka — tak my żyjemy żegnając się wiecznie. Z „Elegii duinejskich”, przeł. M. Jastrun; poniżej: Gustave Courbet „Léman au coucher du soleil”, 1874</p>

<p>Poniedziałek, 20 października 2014 o 11:21 UTC+02</p>

<p>Bo też mu ciąży zawsze to, co nas niekiedy obezwładnia – przypomnienie, jakby już raz to, ku czemu dążymy, bliżej zdarzyło się, wierniej i w związku najtkliwszym. Tu jest wszystko oddaleniem, a tam było oddechem. Z „Elegii duinejskich”, przeł. M. Jastrun; poniżej: Frederick Carl Frieseke „Lady in the Garden”, 1911</p>

<p>Poniedziałek, 13 października 2014 o 11:32 UTC+02</p>

<p>Jesteśmy samotni. Można się łudzić i zachowywać tak, jakby było inaczej. To wszystko. Musimy daleko podążać za naszym istnieniem i przyjmować je z największą otwartością; wszystko, także to, co niesłychane, musi być w nim możliwe. Z „Listów do młodego poety”, przeł. J. Nowotniak; poniżej: Henri Matisse „The Dream”, 1940</p>

<p>Środa, 17 września 2014 o 12:41 UTC+02</p>

<p>Że też nigdy nie uświadomiłem sobie, ile istnieje twarzy. Jest moc ludzi, ale znacznie więcej twarzy, bo każdy ma kilka. Są ludzie, co jedną twarz noszą latami… To są ludzie oszczędni, prości; nie zmieniają twarzy… Twierdzą, że jest dość dobra, a kto im dowiedzie, że jest inaczej? Inni niesamowicie szybko nakładają twarze, jedną po drugiej i zużywają je… Nie przywykli do oszczędzania twarzy, ostatnia po tygodniu jest zużyta, cienka jak papier – i oto stopniowo wychodzi na wierzch podkład, ta nie-twarz i z nią się obnoszą. „Malte”, przeł. W. Hulewicz; poniżej: James Ensor „Ensor aux masques”, 1899</p>

<p>Poniedziałek, 8 września 2014 o 14:15 UTC+02</p>

<p>Do współuczucia z każdej rzeczy woła, z każdego ruchu daje znak: Wspominaj! Dniem, co był dla nas obojętny wczoraj, znów nas obdarza nieznana godzina… O domie, skłonie łąki, o wieczorze, nagle to widzisz przelśnione przez zorzę, obejmujący i obejmowany. Z „Wierszy rozproszonych”, przeł. M. Jastrun; poniżej: Paul Cézanne „Lac d&#39;Annecy”, 1896</p>

<p>Sobota, 30 sierpnia 2014 o 10:03 UTC+02</p>

<p>Lubię te ciemne godziny w mym bycie, gdy zmysły toną w głębinie bezwolne; jak w starych listach, widzę w nich ukryte codzienne życie, już dawno minione i jak legenda dalekie, prześnione. I wtedy wiem już, że zyskałem przestrzeń na drugie życie, co bez czasu płynie. Z „Księgi godzin”, przeł. A. Lam; poniżej: Edvard Munch „Red and White”, 1899-1900</p>

<p>Piątek, 22 sierpnia 2014 o 17:00 UTC+02</p>

<p>A my, co o wznoszącym się szczęściu myślimy, poczulibyśmy wzruszenie, przerażające nas niemal, gdy to, co jest szczęściem, pada. Z „Elegii duinejskich”, przeł. M. Jastrun; poniżej: Edvard Munch „Taniec życia”, 1899-1900</p>

<p>Poniedziałek, 11 sierpnia 2014 o 18:44 UTC+02</p>

<p>A ty sama, cóż wiesz — ty, która wywołałaś zamierzchłą przeszłość z kochającego… O, cicho, cicho… prowadź go na skraj ogrodu, podaruj mu nocy nadmiar… Zatrzymaj go… Z „Elegii duinejskich”, przeł. M. Jastrun; poniżej: Gustav Klimt „Dame mit Fächer”, 1917/1918</p>

<p>Niedziela, 3 sierpnia 2014 o 15:53 UTC+02</p>

<p>Słyszysz, kochana, wznoszę ręce — słyszysz szelesty… Jakież mogłyby samotnych gesty nie czuć, że je tłum rzeczy podsłuchuje w ciszy? Słyszysz, zamykam oczy, lecz ten lekki szmer dobiega także aż do Ciebie. Słyszysz, kochana, podnoszę powieki… lecz czemu nie ma tu Ciebie. „Cisza”, przeł. M. Jastrun; poniżej: John Singer Sargent „San Stae, Venice”, 1913</p>

<p>Czwartek, 24 lipca 2014 o 09:01 UTC+02</p>

<p>I teraz, gdy znad książki oczy wzniosę, nic mnie nie dziwi, wszystko niezmierzone. Tam z zewnątrz jest, co tu we wnętrzu niosę, bez granic wszystko, w jaką spojrzę stronę… Ziemia za własny horyzont wyrasta, zdaje się całe niebo obejmować: i jak ostatni dom jest pierwsza gwiazda. „Zaczytany”, przeł. M. Jastrun; poniżej: John Singer Sargent „Figure in Hammock”, 1917</p>

<p>Wtorek, 15 lipca 2014 o 17:27 UTC+02</p>

<p>Rainer Maria Rilke dodał(a) nowe zdjęcie.</p>

<p>Ach, te poezje to takie nic, kiedy się je pisze za młodu. Powinno się z tym czekać i gromadzić sens i słodycz przez całe jedno życie, i to długie, o ile możności, a potem na samym końcu, może potem mogłoby się napisać dziesięć dobrych wierszy. Rilke na kartach „Maltego”, przeł. W. Hulewicz; poniżej: Paryż (Place du Carrousel) w roku 1900, miasto, w którym poeta miał w samotności poświęcić się swej sztuce</p>

<p>Poniedziałek, 7 lipca 2014 o 08:13 UTC+02</p>

<p>Niekiedy myślę sobie, jak powstało niebo i śmierć: powstały w ten sposób, że odepchnęliśmy od siebie to, co najcenniejsze... „Malte”, przeł. W. Hulewicz; poniżej: William Merritt Chase „At the Seaside”, 1892</p>

<p>Piątek, 27 czerwca 2014 o 09:48 UTC+02</p>

<p>Usnęła we mnie. Wszystko snem jej było. Te drzewa, które kiedyś podziwiałem, dal dotykalna, łąka, którą znałem, i wszystko, co mnie kiedyś zadziwiło. I śniła świat. Z „Sonetów do Orfeusza”, przeł. M. Jastrun; poniżej: Edouard Manet „Jeune femme parmi les fleurs”, 1880</p>

<p>Wtorek, 24 czerwca 2014 o 22:37 UTC+02</p>

<p>Za drzewami, co niczemu nie winne, w rozpostarciu dawnych przeznaczeń z wolna wprawia się nieme wejrzenie. A ci, co nieledwie kochają, ślą sobie uśmiech, jeszcze nie pożegnania, zachodzi i wschodzi nad nimi gwiazdozbiorem ich los… Z „Wierszy rozproszonych”, przeł. A. Pomorski; poniżej: Claude Monet „Les Peupliers”, 1891</p>

<p>Wtorek, 17 czerwca 2014 o 17:21 UTC+02</p>

<p>Cichy przyjacielu dali wielkiej, przestrzeń rośnie z każdym twym oddechem… Czarodziejską moc zaklinaj gestem tam, u zbiegu zmysłów, w noc ogromną, by znaczenie nadać im jedyne. Nawet gdy na ziemi cię zapomną, cichej ziemi szepnij: Oto płynę. A do bystrej wody powiedz: Jestem. Z „Sonetów do Orfeusza”, przeł. A. Pomorski; poniżej: J.M.W. Turner „Sun Setting over a Lake”, 1840</p>

<p>Poniedziałek, 9 czerwca 2014 o 12:57 UTC+02</p>

<p>Rainer Maria Rilke dodał(a) nowe zdjęcie.</p>

<p>{Krajobrazy Rilkego} Nikt mnie nie wzywa, jestem po prostu sam. Ulubiony zakątek Rilkego w Paryżu, Jardin du Luxembourg, na fotografii Eugène&#39;a Atgeta, rok 1902</p>

<p>Poniedziałek, 2 czerwca 2014 o 10:03 UTC+02</p>

<p>Takie są smętne, wieczorne dramaty: Postaci zrodzone w jasne dni Szukają gdzieś drogi donikąd, I naraz ciężkie stają się wszelkie nazwy, Pod ich balastem cierpią łagodne I obłaskawione rzeczy. Czujesz, jak trudno odnaleźć drogę Od jednego istnienia do drugiego? Oto słońca były jako pieśni… I nagle góry stoją zasłuchane, A tyś samotny został ze swym lękiem. Wiersz wpisany w „Dzienniku schmargendorfskim”, ułożony wspólnie z Lou Andreas-Salomé, 23 VII 1898, przeł. W. Markowska; poniżej: Claude Monet „Promenada, Argenteuil”, 1875</p>

<p>Piątek, 23 maja 2014 o 19:50 UTC+02</p>

<p>Gdybym mógł Cię przywołać… Lecz nie należę do tych, których można pocieszyć miłością. Tak właśnie jest. Bo i cóż byłoby mi mniej użyteczne, niż pocieszone życie? „Testament”, przeł. B. Antochewicz; poniżej: Robert Lewis Reid „Breezy Day”, 1898</p>

<p>Niedziela, 18 maja 2014 o 10:57 UTC+02</p>

<p>Choć raz, jak Rimbaud, gwałtownym sercem wstrząsnąć mową, by się na chwilę stała bosko bezużyteczna — a potem odejść, nie oglądać się za siebie, zostać kupcem. „Testament”, przeł. B. Antochewicz; poniżej: Johan Hendrik Weissenbruch „Shell carts on the beach”, 1902</p>

<p>Środa, 14 maja 2014 o 09:55 UTC+02</p>

<p>Piątek, 9 maja 2014 o 18:26 UTC+02</p>

<p>Zbyć chcę się pragnień, zbyć połączeń wszelkich, wzwyczaić serce do najdalszych jego zaświatów. Lepiej żyć mu w grozie własnych gwiazd niż w uśpieniu czyjąś bliskością. Z „Wierszy rozproszonych”, przeł. A. Pomorski; poniżej: Édouard Manet „The Grand Canal”, 1875</p>

<p>Środa, 7 maja 2014 o 08:52 UTC+02</p>

<p>Obym jednak na powrót w tłumie wielkiego miasta, w splątanym kłębowisku wrzawy i w kotłowaninie pojazdów wokoło, osobny, obym jednak nad tą ścisłą machiną niebo wspomniał i krawędź gór z resztką ziemi, którą do domu trzoda wracała z wysoka. „Tryptyk hiszpański”, przeł. A. Pomorski; poniżej: Eugenio Lucas Villamil „Arriving at the Theatre on a Night of a Masqued Ball”, 1895</p>

<p>Sobota, 3 maja 2014 o 12:18 UTC+02</p>

<p>Znów coś przeminęło z mej przyszłości… Nikt mi nie może pomóc, nikt, nawet gdyby przyszedł do mnie z sercem najbardziej otwartym, współrozumiejącym, gdyby w swej wzniosłości gwiazd samych sięgał… Nie jestem chyba stworzony do jakichś czystych, radosnych celów, gdzie życie choć raz otworzyłoby się przede mną niewinne… Z listu Rilkego do Lou Andreas-Salomé, przeł. W. Markowska; poniżej: Wojciech Weiss „Pocałunek na trawie”, ok. 1900</p>

<p>Czwartek, 1 maja 2014 o 08:28 UTC+02</p>

<p>Tygodniami żyłem tylko jedną myślą, że Ty jesteś tak blisko. W ciągłym oczekiwaniu to rosła, to opadała we mnie nadzieja, że Cię zobaczę, dlatego teraz tak mi ciężko pisać do Ciebie, bowiem wszystko we mnie przemieniło się już w słowo, w słowo i milczenie dla Ciebie, przy Tobie, w patrzeniu na Ciebie, w rzeczywistość… Z listu Rilkego do Lou Andreas-Salomé, przeł. W. Markowska; poniżej: Gustav Klimt „Krzewy róż pod drzewami”, 1905</p>

<p>Piątek, 25 kwietnia 2014 o 17:08 UTC+02</p>

<p>Czemu więc, jeśli już trzeba, porę istnienia na ziemi przebyć jak wawrzyn, nieco ciemniejszy niż wszelka inna zieleń z małymi falami na każdym brzeżku liścia (jak uśmiech wiatru): — czemuż tedy do ludzkiej przymuszać się doli — i unikając losu tęsknić za losem? Z „Elegii duinejskich”, przeł. M. Jastrun; poniżej: Paul Sérusier „Le Talisman”, 1888, Musée d&#39;Orsay</p>

<p>Wtorek, 22 kwietnia 2014 o 19:04 UTC+02</p>

<p>Myśmy niezgodni. I nie jak wędrowne ptaki w porozumieniu z sobą. Prześcignięci, spóźnieni, narzucamy się gwałtownie wiatrom, by spaść na obojętny staw. Z „Elegii duinejskich”, przeł. M. Jastrun; poniżej: Gustav Klimt „Pond at Schloss Kammer on the Attersee”, 1909</p>

<p>Sobota, 19 kwietnia 2014 o 11:26 UTC+02</p>

<p>Bezgłośne życie, kwitnienie bez końca, pragnienie miejsca bez brania z przestrzeni miejsca, zacieśnionego w krąg przez rzeczy; byt bez konturów, jakby z oszczędności, i samo wnętrze, tkliwość nadzwyczajna i rozświetlanie siebie aż po krawędź: czy znamy coś, co jest podobne temu? „Waza z różami”, przeł. M. Jastrun; poniżej: Alfred Sisley „Soleil de Printemps, Le Loing”, 1892</p>

<p>Poniedziałek, 14 kwietnia 2014 o 18:04 UTC+02</p>

<p>Rainer Maria Rilke dodał(a) nowe zdjęcie.</p>

<p>Myślę sobie, że Pan jesteś najszczęśliwszym człowiekiem na tej boskiej ziemi… Jesteś Pan wielkim poetą i Pan dobrze o tym wiesz. Jesteś Pan zakochany (nie rezonować, Pan jest i był zawsze zakochany, w kim, kiedy i gdzie, to wszystko jedno). Posiadasz małe atelier w Paryżu — i jest właśnie marzec — cała ta przecudowna wiosna puka do Pańskich drzwi… Z listu księżnej Marie von Thurn und Taxis, przeł. W. Markowska; poniżej: Camille Pissarro „The Garden of the Tuileries on a Spring Morning”, 1899</p>

<p>Piątek, 11 kwietnia 2014 o 21:46 UTC+02</p>

<p>Ty wiesz, jak kwitną migdały i jak jeziora błękitniały. Moc rzeczy, które czuje tylko ta kobieta, co pierwszą miłość przeżyła, ty wiesz. Tobie natura wmówiła w południa późno zmierzchające dni piękno tak nieskończone, jakim z warg spływa szczęśliwy los szczęśliwych ludzi, co we dwoje jeden świat mają i jeden głos… Z „Requiem”, przeł. W. Hulewicz; poniżej: John William Waterhouse „Maidens picking Flowers by a Stream (study)”, 1911</p>

<p>Poniedziałek, 7 kwietnia 2014 o 13:31 UTC+02</p>

<p>Już mi teraz niczego nie trzeba, przetłumaczone są barwy nieba na szmery i wonie. I nieskończenie piękny mają ton, jak dzwon. Cóż mi po książce? W drzewach wiatr przewraca karty; znam sens w tych słowach zawarty i czasem je cicho powtarzać śmiem. A śmierć, co ścina oczy jak kwiaty, moich oczu nie znajdzie… „Ślepa”, przeł. W. Hulewicz; poniżej: Maurice Denis „Avril”, 1891</p>

<p>Czwartek, 3 kwietnia 2014 o 10:04 UTC+02</p>

<p>Wiosna wróciła. Jak dziecko ze szkoły, co umie wiersze, jest ziemia znów młoda, dużo, o, dużo wierszy… Za mozoły długiej nauki – nagroda. Masz wolne, ziemio, pełna wesela, ścigaj się z dziećmi… Z „Sonetów do Orfeusza”, przeł. M. Jastrun; poniżej: Camille Pissarro „Printemps. Pruniers en flours. Pontoise”, 1877</p>

<p>Poniedziałek, 31 marca 2014 o 19:48 UTC+02</p>

<p>Rainer Maria Rilke dodał(a) nowe zdjęcie.</p>

<p>{Krajobrazy Rilkego} Paryż przełomu wieków, niezrównane miasto z owym „przepychem nieba i światła”, ulicami „płynącymi niczym strumienie, w nieprzerwanym trwaniu, na każdym kroku obiecując jakieś barwne odkrycia”, różnił się jednak od współczesnej metropolii. Poniższa fotografia przedstawia dziedziniec Luwru w roku 1910, a więc na długo przed wzniesieniem słynnej szklanej piramidy. Fot. Paris Avant, Les Frères Seeberger</p>

<p>Sobota, 29 marca 2014 o 19:20 UTC+01</p>

<p>Rainer Maria Rilke dodał(a) nowe zdjęcie.</p>

<p>{Świat wczorajszy} Oto wypędzono mnie jak sługę przyłapanego na złodziejstwie, bez uprzedzenia, z małego domku, gdzie kiedyś przyjaźń Pańska mnie życzliwie umieściła… Czuję się tym do głębi zraniony. Lecz ja Pana rozumiem. Jakże często Go rozumiałem podczas naszych wspólnych niezapomnianych kontemplacji. Jestem przekonany, że nie ma drugiego człowieka w moim wieku, który potrafiłby tak Pana rozumieć, pojmować wielkość Pańskiego życia i podziwiać je z tak pełną świadomością. A oto teraz, wielki Mistrzu, staje się Pan dla mnie niewidzialny, jakby jakimś wzlotem uniesiony w Pańskie nieba. Ja już Pana więcej nie zobaczę – lecz podobnie jak dla apostołów, co pozostali w smutku i osamotnieniu, zaczyna się teraz dla mnie życie, które będzie sławić Pański niedosiężny przykład i w Panu znajdzie pokrzepienie, swe prawo i siłę. Obaj jesteśmy zgodni co do tego, że istnieje w życiu jakaś sprawiedliwość, która spełnia się powoli, lecz bezbłędnie. W niej pokładam całą swą nadzieję. Ona naprawi pewnego dnia błąd, jakiego Pan się dopuścił wobec człowieka, który nie ma możności ni prawa odkryć przed Nim wnętrza swego serca. Rilke w liście pożegnalnym do Rodina, przeł. W. Markowska; poniżej: Rodin przed swym Myślicielem, w tle popiersie Victora Hugo, fotografia Edwarda Steichena, 1902</p>

<p>Piątek, 28 marca 2014 o 20:43 UTC+01</p>

<p>Rainer Maria Rilke dodał(a) nowe zdjęcie.</p>

<p>{Świat wczorajszy} W gruncie rzeczy było w nim coś ze snoba, gorzej – awanturnika. Kiedyś w przystępie złego humoru powiedziałam mu to w oczy. Jego błękitna krew, jego arystokratyczne pochodzenie to czysta imaginacja. Loulou Albert-Lazard w rozmowie z Maurice&#39;em Betzem, przeł. W. Markowska Na dłuższe pobyty Rilke często wybierał pałace, wieże, po trosze dzięki przypadkowi, częściowo zaś zawdzięczając to swym przyjaźniom, które mu je otwierały, ale też i dlatego, że czuł do nich skłonność, którą często ośmieszano i fałszywie sobie tłumaczono, podobnie jak to, że tak droga była mu myśl o tym, że pochodzi ze starego szlacheckiego rodu. W rzeczywistości łączyło się to u niego z tęsknotą za jakąś mocną, bezpieczną osłoną, była to dla niego swego rodzaju atrapa, za którą można się było ukryć… Lou Andreas-Salomé w swych wspomnieniach, przeł. W. Markowska Poniżej: paryska śmietanka towarzyska zgromadzona na Hippodrome de Longchamp, fotografia Edwarda Steichena z roku 1907</p>

<p>Niedziela, 23 marca 2014 o 18:56 UTC+01</p>

<p>O czuli, wchodźcie niekiedy śmielej w oddech, co waszych ust nie spragniony, niech się na waszych policzkach rozdzieli, drży poza wami, znów połączony. O wy zbawieni, o pełni chwały, jakbyście byli serca zarodem. Łuki dla grotów i cele strzały, przez łzy świecicie uśmiechem młodym. Niech was ciężary żadne nie trwożą, znów je oddajcie ziemskiej planecie; ciężkie są góry, ciężkie są morza. Nawet w dzieciństwie zasiane w ziemię drzewa zbyt ciążą: nie udźwigniecie. Ale powietrza… ale przestrzenie… Z „Sonetów do Orfeusza”, przeł. M. Jastrun; poniżej: Giovanni Segantini „Love at the Fountain of Life”, 1896</p>

<p>Piątek, 21 marca 2014 o 19:20 UTC+01</p>

<p>Wielbij, o serce, ogrody, te nie poznane ni razu, niedosiężne, za szkłem zamknięte ogrody. Jasne, przejrzyste jak szkło: Ispahanu, Szirazu chwal niezrównane, róże opiewaj i wody. Okaż im, serce, że są zawsze przy tobie. Że ich figowy owoc tobie dojrzewa. Że są dla ciebie niby powietrze, śród drzewa unaocznione w kwietnej gałązek ozdobie. Z „Sonetów do Orfeusza”, przeł. A. Pomorski; poniżej: Maurice Denis „Printemps”, 1897</p>

<p>Środa, 19 marca 2014 o 21:23 UTC+01</p>

<p>Dziewczyno, to: że kochaliśmy w sobie nie jedno, przyszłe, ale wrzenie nieprzeliczonych narodzin; nie jedno dziecko, lecz ojców, którzy jak gruz górskich złomów na naszym dnie spoczywają; lecz suche łożysko rzeki pradawnych matek; — lecz cały niemy krajobraz pod chmurną lub jasną zasłoną losu: — to cię ubiegło, dziewczyno. Z „Elegii duinejskich”, przeł. M. Jastrun; poniżej: Paul Albert Besnard „Bather with Child and Swan by the Sea”, 1905</p>

<p>Niedziela, 16 marca 2014 o 19:02 UTC+01</p>

<p>Tak, pragnęły cię wiosny. Żądała gwiazda niejedna… Lecz jeśli tęsknisz, zaśpiewaj o kochających; wciąż jeszcze nie dość jest nieśmiertelne ich rozsławione uczucie. Z „Elegii duinejskich”, przeł. M. Jastrun; poniżej: Claude Monet „Le Printemps”, 1886</p>

<p>Poniedziałek, 10 marca 2014 o 18:14 UTC+01</p>

<p>A jednak w czujnym i ciepłym zwierzęciu jest ciężar, troska wielkiej melancholii. Bo też mu ciąży zawsze to, co nas niekiedy obezwładnia — przypomnienie… Spójrz, niepewna pewność ptaka, co niemal zna podwójność swej genezy, jakby był duszą Etruska, zmarłego, którego proch przyjęła głąb grobowca, ale z postacią leżącą na wieku. Z „Elegii duinejskich”, przeł. M. Jastrun; poniżej: sarkofag etruski, okres późnoklasyczny, lata 350–300 p.n.e.</p>

<p>Piątek, 7 marca 2014 o 19:54 UTC+01</p>

<p>O, uśmiech, pierwszy uśmiech, ten nasz uśmiech. Jakżeśmy czuli wspólnie: wdychać zapach lip, wsłuchać się w ciszę parku — nagle wzajem patrzeć na siebie, dziwić się — po uśmiech. W owym uśmiechu było przypomnienie zająca, który właśnie w tamtej stronie igrał na łące; to było dzieciństwo uśmiechu. Już poważniejszy się zdawał ruch łabędzia, przydany mu, którego później ujrzeliśmy, gdy dzielił staw na dwie połowy cichego zmierzchu. — I skłony wierzchołków wobec czystego, ubiegającego przyszłość nocnego nieba powściągnęły uśmiech ukrócając go przed zachwyconą przyszłością w twarzy. „Początek miłości”, przeł. M. Jastrun; poniżej: Harrington Mann „Young woman with a mandolin”, 1901</p>

<p>Poniedziałek, 3 marca 2014 o 20:54 UTC+01</p>

<p>Rainer Maria Rilke dodał(a) nowe zdjęcie.</p>

<p>{Świat wczorajszy} Jakże inaczej w Paryżu! Bo, pomyśl tylko, Lou, byłem tam sześć dni, w końcu października. Serce chętnie szło naprzeciw tamtejszym wspomnieniom nawet z ich bliznami, od pierwszego momentu poczułem jakiś ozdrowieńczy powiew i potok tych tysięcy przemian, nowych i starych, niepojętych, nie do wysłowienia, począł krążyć w mojej świadomości. Rilke w liście do Lou Andreas-Salomé, 31 XII 1920, przeł. W. Markowska; na fotografii poniżej: turystka przed hotelem Ritz, Paryż, rok 1920</p>

<p>Niedziela, 2 marca 2014 o 19:49 UTC+01</p>

<p>Rainer Maria Rilke dodał(a) nowe zdjęcie.</p>

<p>{Świat wczorajszy: La Belle Époque} „Rozmyślania, spokój, samotność – mam tu wszystko, czego pragnąłem” – pisze poeta po przyjeździe do Paryża w roku 1902. Na zdjęciu poniżej: paryski Place Vendôme, 1890</p>

<p>Piątek, 28 lutego 2014 o 16:54 UTC+01</p>

<p>Rainer Maria Rilke dodał(a) nowe zdjęcie.</p>

<p>{Świat wczorajszy: Rilke i Rodin} Zamilkł na chwilę, po czym odezwał się z cudowną powagą w głosie: Il faut travailler, rien que travailler. Et il faut avoir patience. Trzeba pracować, każdego dnia. I otulić się cierpliwością. Z listu Rilkego do Klary Westhoff, 5 IX 1902; na fotografii (ze zbiorów Musée Rodin) Rilke w towarzystwie Rodina i Rose Beuret</p>

<p>Środa, 26 lutego 2014 o 18:58 UTC+01</p>

<p>Rainer Maria Rilke dodał(a) nowe zdjęcie.</p>

<p>{Świat wczorajszy: Rilke i Rodin} Opowiadał o sztuce, marszandach, o swej samotności; wypowiedział wiele pięknych słów, których sens zdołałem raczej przeczuć niż zrozumieć, gdyż często mówił nader niewyraźnie i spiesznie. Wciąż powracał do tematu piękna, które objawia się we wszystkim temu, kto go pragnie i potrafi właściwie zrozumieć, rozprawiał o rzeczach i ich wewnętrznym życiu… I wciąż, wciąż wspominał o pracy. Odkąd pogardza się pracą fizyczną, owym zaiste ciężkim rzemiosłem – mówił – zatracono całkiem jej istotę. W całym Paryżu znam ledwie pięciu czy sześciu ludzi, którzy naprawdę pracują. Cała reszta się bawi… Z listu Rilkego do Klary Westhoff, 5 IX 1902; fotografia ze zbiorów Musée Rodin</p>

<p>Sobota, 22 lutego 2014 o 19:40 UTC+01</p>

<p>Tylko do tych, co kochają, boskie dochodzą znaki, bo w snach, pełnych wód, odbijają kwiaty, kamienie, ptaki. „Gwiazdy, śpiący i duchy…”, przeł. M. Jastrun; poniżej: Marc Chagall „Le Bouquet devant la fenêtre”, 1959</p>

<p>Wtorek, 18 lutego 2014 o 20:03 UTC+01</p>

<p>Wy, coście kochały mnie za znikomy początek miłości do was, od której zawsze odchodziłem, w obliczu waszym świat mi bowiem cały, skoro kochałem, zmieniał się we wszechświat, w którym już zastać was nie mogłem… Z „Elegii duinejskich”, przeł. A. Pomorski; poniżej: Paul Gauguin „Three Tahitians”, 1899</p>

<p>Sobota, 15 lutego 2014 o 18:52 UTC+01</p>

<p>Czekajcie… smak… umyka w popłochu. Muzyki okruch, szum, tupot na łące —: Dziewczęta ciepłe, dziewczęta milczące, owoc doznania wytańczcie po trochu! Tańcz pomarańczę. Niech aurę ojczystą cieplejszy kraj rozpromieni dojrzale, tchnijcie nim z siebie. Zapłońcie, odsłońcie zapach z zapachu! Z „Sonetów do Orfeusza”, przeł. A. Pomorski; poniżej: Edgar Degas „Tancerki”, 1884</p>

<p>Czwartek, 13 lutego 2014 o 21:35 UTC+01</p>

<p>Gdyż w tym, co się dzieje, czujecie czyste istnienie. Tak obiecujecie sobie niemal wieczność od uścisku. A jednak, gdy pierwszych spojrzeń lęk was opuści, i wytrzymacie tęsknotę przy oknie i pierwszą wspólną przechadzkę po ścieżkach ogrodu: kochankowie, czy jeszcze jesteście sobą? Z „Elegii duinejskich”, przeł. M. Jastrun; poniżej: Auguste Rodin „L&#39;Éternel Printemps”, 1884</p>

<p>Wtorek, 11 lutego 2014 o 19:29 UTC+01</p>

<p>Ach, na brzeg inny, biada, cóż się tam weźmie? Patrzenia nie, tutaj wyuczonego powoli, ani żadnego zdarzenia. Żadnego. A więc cierpienie. Więc nade wszystko ciężar bytu, więc długie doświadczenie miłości — a więc coś jawnie niewyrażalnego. Z „Elegii duinejskich”, przeł. A. Lam; poniżej: Camille Claudel „La Valse”, 1889-90</p>

<p>Sobota, 8 lutego 2014 o 19:04 UTC+01</p>

<p>Patrz, drzewa są, domy zamieszkiwane przez nas jeszcze trwają. My tylko mijamy obok wszystkiego jak fala powietrza. I sprzysięga się wszystko, by nas przemilczeć, może na wpół jak hańbę, na wpół jak niewyrażalną nadzieję. Z „Elegii duinejskich”, przeł. M. Jastrun; poniżej: Edvard Munch „Plaża”, 1888</p>

<p>Czwartek, 6 lutego 2014 o 10:41 UTC+01</p>

<p>Nie tylko wszystkie poranki lata – nie tylko kiedy się w dzień przemieniają i promienieją przed wschodem… Nie tylko drogi, nie tylko łąki w zmierzchu, nie tylko po późnej burzy oddychająca przejrzystość, nie tylko sen nadchodzący i przeczuwanie, wieczorem… lecz noce! lecz pod wysokim niebem noce letnie, lecz gwiazdy, gwiazdy Ziemi. O, kiedyś być umarłym i znać je w nieskończoność, te wszystkie gwiazdy: gdyż jak, jak, jak o nich zapomnieć! Z „Elegii duinejskich”, przeł. M. Jastrun; poniżej: Frederick Cayley Robinson „Two Girls by a Table Look out on a Starry Night”, 1905</p>

<p>Poniedziałek, 3 lutego 2014 o 18:30 UTC+01</p>

<p>My, trwoniciele cierpień. Jakże je przewidujemy, na smutne trwanie, czy nie zakończą się może. Ale są przecież naszym zimującym listowiem, naszym ciemnym barwinkiem; są jedną z pór utajonego roku – nie tylko porą – są miejscem, osadą, leżem, ziemią, siedzibą. Z „Elegii duinejskich”, przeł. M. Jastrun; poniżej: Paul Cézanne „The Turn in the Road at Auvers”, 1873</p>

<p>Sobota, 1 lutego 2014 o 17:34 UTC+01</p>

<p>Rainer Maria Rilke dodał(a) nowe zdjęcie.</p>

<p>Przed stu laty Rilke poznaje listownie Magdę von Hattingberg, pianistkę wykształconą pod okiem Ferruccia Busoniego. To Magda, zwana przez Rilkego Benvenutą, wprowadzi poetę w świat muzyki, grając dlań utwory Haendla, Bacha, Scarlattiego. „Świat przemienia się w ów wspaniały żywioł… moje serce napełnia niewymowne szczęście. Pani muzyka rozbrzmiewa przede mną jak pora roku, która pewnego dnia nadejdzie… Nie pozwól, droga Przyjaciółko, by ten nowy, miły oku płomień zagasł, nawet jeśli tylko z rzadka mogę dorzucić drobne ziarenko żywicy mego serca, byś nasyciła się jego zapachem”.</p>

<p>Środa, 29 stycznia 2014 o 16:55 UTC+01</p>

<p>Dłużą się szkolne lęki i udręki w wyczekiwaniu, w nudzie otępiałej. Czasie samotny, czasie ociężały… I wreszcie na dwór: w ulic wir zawrotny, gdzie biją wodotryski, błyski, dźwięki, w ogrodach świat już nie w zasięgu ręki —. Iść przez to wszystko w swej odzieży małej, w inności swej w idących ciżbie całej —: czasie dziwaczny, czasie bezpowrotny, czasie samotny. „Dzieciństwo”, przeł. A. Pomorski; poniżej: Camille Pissarro „Portrait of Félix Pissarro”, 1881</p>

<p>Niedziela, 26 stycznia 2014 o 21:42 UTC+01</p>

<p>Spójrz, nie kochamy jak kwiaty, kwiaty jedynie z jednego roku; kiedy kochamy, wlewa się w nasze żyły sok z niepamiętnych czasów. Z „Elegii duinejskich”, przeł. M. Jastrun; poniżej: Stanisław Wyspiański „Eliza Pareńska”, 1902</p>

<p>Piątek, 24 stycznia 2014 o 18:35 UTC+01</p>

<p>A jednak czujesz swą samotność jak nigdy; czy widzisz mnie, nie wiem; bom jest jak powiew, co gaju dotknął, ale ty jesteś drzewem. Z „Księgi obrazów”, przeł. M. Jastrun; poniżej: Aristide Maillol „Girl between flowers and leaves”, 1893</p>

<p>Poniedziałek, 20 stycznia 2014 o 18:47 UTC+01</p>

<p>Dwa wieczory. Powaga, rozmowy, cisza; świece się dopalają, po czołach krążą cienie. Samotni z nadmiaru towarzystwa, milczący z nadmiaru współczucia. Pożegnanie jest prawdziwym rozejściem się. Czarne drzewa, ogromne krzaki, głosy jasne wśród nocy, dziwnie znajome; błądzenie pośród gwiazd. Z „Dziennika schmargendorfskiego”, przeł. T. Ososiński; poniżej: Alice Pike Barney „Waterlily”, 1900</p>

<p>Niedziela, 19 stycznia 2014 o 08:33 UTC+01</p>

<p>A ty czekasz, wciąż czekasz na jedno, co twe życie bezmiernie wzbogaci; na wielkość, na coś niezwykłego, że nawet kamienie się zbiegną, że otchłań się w tobie zatraci. „Wspomnienie”, przeł. A. Lam; poniżej: Georges Seurat „La promenade du matin”, 1885</p>

<p>Środa, 15 stycznia 2014 o 20:34 UTC+01</p>

<p>Znasz ptaki nocy? Z niektórymi jestem nawet spokrewniony, ale z czasem straciłem z nimi kontakt. Och, z czasem wszystko traci ze sobą kontakt, tylko wbrew czasowi można pozostać razem. Fragment „Figurines pour in ballet”, przeł. T. Ososiński; poniżej: Louise Abbéma „Elegant Woman on a Winter&#39;s Walk”</p>

<p>Niedziela, 12 stycznia 2014 o 18:30 UTC+01</p>

<p>W jednej chwili wszystko wokół mnie pociemniało. Sam nie wiem, gdzie jestem. Czuję jedynie, że znajduję się pośród obcych mi ludzi, że muszę jechać cały dzień i jeszcze jeden, i trzeci, by w końcu znaleźć się przy Tobie – a może po to, by rozstać się z Tobą. Z „Dziennika florenckiego”, przeł. W. Markowska; poniżej: Irving Ramsey Wiles „Her Leisure Hour”, 1925</p>

<p>Piątek, 10 stycznia 2014 o 19:45 UTC+01</p>

<p>Spojrzyj: wszystko moje się oddala, liść po liściu tracę przeszłość ciemną. Tylko uśmiech twój jak gwiazda się zapala ponad tobą i potem nade mną. „Ofiara”, przeł. M. Jastrun; poniżej: John Singer Sargent „A Gust of Wind”, 1887</p>

<p>Poniedziałek, 6 stycznia 2014 o 18:57 UTC+01</p>

<p>Ach, to tu płynęliśmy wytrwale, w tej przestrzeni upychali ciasnej wszystkie fale swego serca, żądzy i niemocy własnej, i dla kogo, kogo, w jakiej dali? Dla obcego, co nas źle zrozumiał, dla innego, który przyjść nie umiał, dla ich sług, którzy nas powiązali, i dla wiatru wiosną, co przeszumiał, i dla ciszy, którą piorun spali. Z „Wierszy rozproszonych”, przeł. A. Pomorski; poniżej: Claude Monet „Les Peupliers, automne”</p>

<p>Środa, 1 stycznia 2014 o 20:01 UTC+01</p>

<p>Z ufnością winniśmy rozpocząć ten długi rok, nowy, nieskalany, pełen rzeczy nigdy niezaznanych… Rilke w liście do Klary Westhoff; poniżej: James McNeill Whistler „Nokturn w czerni i w złocie”, 1877</p>


