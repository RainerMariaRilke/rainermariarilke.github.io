<h1>2015</h1>

<p>Wtorek, 29 grudnia 2015 o 17:54 UTC+01</p>

<p>Rainer Maria Rilke dodał(a) nowe zdjęcie.</p>

<p>{29 grudnia roku 1926 Rilke umiera w Val-Mont} Zaprawdę, to osobliwe, nie przebywać już odtąd na ziemi, wyuczone zaledwie porzucić zwyczaje, różom i innym odrębnie obiecującym rzeczom nie dawać znaczeń ludzkiej przyszłości, już nigdy… To osobliwe, już nie mieć życzeń. To osobliwe, wszystko, co było związane, ujrzeć w przestrzeni rozpierzchłe. A być umarłym to trud i doganianie straty, aby odczuć powoli cząstkę wieczności… Z „Elegii duinejskich”, przeł. M. Jastrun; poniżej: popiersie poety wykonane przez Klarę Rilke-Westhoff, 1905</p>

<p>Wtorek, 22 grudnia 2015 o 08:41 UTC+01</p>

<p>A jednak czujesz swą samotność jak nigdy; czy widzisz mnie, nie wiem; bom jest jak powiew, co gaju dotknął, ale ty jesteś drzewem. Anioły wszystkie trwożą się tak, już samych siebie niepomne: nigdy pragnienie nie było tak niepewne i tak ogromne. „Zwiastowanie”, przeł. M. Jastrun; poniżej: Odilon Redon „The Flight into Egypt”, 1900</p>

<p>Czwartek, 17 grudnia 2015 o 12:35 UTC+01</p>

<p>Samotni, skazani na siebie, obcy sobie, nieznający się wzajem, nie prowadzimy już ścieżek jak piękne meandry, lecz w linii prostej… Z „Sonetów do Orfeusza”, przeł. A. Lam; poniżej: Odilon Redon „Ophelia among the Flowers”, ok. 1905</p>

<p>Czwartek, 10 grudnia 2015 o 11:09 UTC+01</p>

<p>Rainer Maria Rilke dodał(a) nowe zdjęcie.</p>

<p>Patrz na kwiaty, wierne temu co ziemskie, którym użyczamy losu z losu krawędzi, – ale kto wie! Gdy płaczą nad swym więdnieniem, tak, być ich żalem i do nas należy. Z „Sonetów do Orfeusza”, II/XIV, przeł. A. Lam Na fotografii poniżej: Rilke w ogrodzie Château de Muzot, Szwajcaria, rok 1924. Wiele lat wcześniej, podziwiając w Ogrodzie Luksemburskim róże „La France”, poeta tęsknił za dniem, w którym sam będzie posiadał własną rabatę, „by przed nią usiąść, gdy już będę stary, i przemienić ją w słowa”. Radością napawała go myśl o „mnóstwie róż, całym narodzie róż, różanym cudzie!”.</p>

<p>Piątek, 4 grudnia 2015 o 11:20 UTC+01</p>

<p>Sto czterdzieści lat temu, 4 grudnia 1875 roku, w Pradze czeskiej przychodzi na świat René Karl Wilhelm Johann Josef Maria Rilke. Wyrosłem w sercu pustki i zdążałem ku nicości… Poniżej: Rudolf von Alt „Brückenturm auf der Kleinseite in Prag”, 1843</p>

<p>Poniedziałek, 16 listopada 2015 o 15:22 UTC+01</p>

<p>Szaro na moście stoi ślepiec stary, jak słup graniczny królestw bez imienia. On może jądrem jest, środkiem istnienia, wkoło którego krążą gwiazd zegary, i konstelacji jasnych centrum cichem. Bo wszystko przy nim pędzi, błyszczy szychem. On jest ten święty, który się nie zmienia, wstawiony w chaos wielu błędnych dróg, on jest podziemnych pieczar ciemny próg, stojący pośród płytkiego plemienia. „Pont du Carrousel”, przeł. W. Hulewicz; poniżej: Camille Pissarro „Pont du Carrousel”, 1903</p>

<p>Poniedziałek, 26 października 2015 o 11:34 UTC+01</p>

<p>Tak staliśmy się zaklętymi grajkami, co za drzwi wychodzą, by wypatrywać tuż przed nocą, czy sąsiad modlitw ich nie słyszy — co, gdy już wszyscy się rozpierzchną, za echem dzwonów grają w zmierzchu… „Tak staliśmy się zaklętymi grajkami…”, przeł. M. Jastrun; poniżej: Gustav Klimt „Musik”, 1895</p>

<p>Czwartek, 15 października 2015 o 11:31 UTC+02</p>

<p>Tylko tchnieniem jest próżnia, a ta zielona pełnia pięknych drzew: odetchnieniem! My jeszcze napełnieni oddechem, dziś jeszcze natchnieni, liczymy to powolne ziemi oddychanie, której pośpiechem jesteśmy. „Ô Lacrimosa”, przeł. M. Jastrun; poniżej: Thomas Wilmer Dewing „Symphony in Green and Gold”, 1900</p>

<p>Poniedziałek, 5 października 2015 o 12:45 UTC+02</p>

<p>Postacie ludzkie malujemy ciągle jeszcze na złotym tle, jak prymitywiści. Otacza je coś nieokreślonego. Czasem złoto, a czasem szarość. Czasem stoją w świetle, ale za plecami mają często niezgłębioną ciemność… Pomyśl, jak to bywa w życiu. Przypomnij sobie, jak wiele mają ludzie bufiastych gestów i jak niewiarygodnie wielkie mają słowa. Gdyby chociaż przez chwilę byli równie spokojni i dostatni jak święci na obrazach Basaitiego, mógłbyś również za nimi odnaleźć wspólny krajobraz. „Notatki o melodii rzeczy”, przeł. T. Ososiński; poniżej: Jean-Louis Forain „The Beach”, 1910-1914</p>


<p>Poniedziałek, 14 września 2015 o 17:06 UTC+02</p>

<p>Myślę o Tobie każdej chwili dnia, wszystkie me uczucia i niepokoje towarzyszą Ci po wszystkich drogach. Każde tchnienie wiatru, które Ci muśnie czoło, złoży Ci pocałunki moich warg, sen każdy przemówi do ciebie moim głosem. Rilke w liście do Lou Andreas-Salomé, przeł. W. Markowska; poniżej: Irving Ramsey Wiles „The Green Cushion”, 1895</p>

<p>Środa, 2 września 2015 o 21:04 UTC+02</p>

<p>Zawsze zwróceni ku istnieniu, tylko odbicie wolnej widzimy przestrzeni, przyćmione przez nas. Z „Elegii duinejskich”, przeł. M. Jastrun; poniżej: William Merritt Chase „The Mirror”, 1900</p>

<p>Środa, 19 sierpnia 2015 o 16:13 UTC+02</p>

<p>Godzina się zniża, dotyka mi czoła metalem swych czystych brzmień i drżą moje zmysły. I czuję: podołam — i chwytam plastyczny dzień. Nic jeszcze nie zaszło, aż wzrok się przekona, ruch wszelki wstrzymany nagle. Spojrzenia dojrzały i jak narzeczona jest rzecz, gdy ktoś jej zapragnie. (Z „Księgi godzin”, przeł. M. Jastrun; poniżej: Henri Martin „Madame Henri Martin assise sur la margelle d&#39;un des bassins de Marquayrol”, 1900)</p>

<p>Piątek, 31 lipca 2015 o 13:14 UTC+02</p>

<p>Samotnym mnie czynisz. Ciebie jedną mogę zamienić. Przez chwilę jesteś to ty, a potem znowu szumienie albo woń, co owiewa mnie rosnąc. Ach, tamte wszystkie straciłem w ramionach, tylko ty wciąż na nowo narodzona: żem nigdy cię nie zatrzymał, trzymam cię mocno.  „Pieśń Abelone”, przeł. M. Jastrun; poniżej: John William Waterhouse „The Flower Picker”, 1895</p>

<p>Środa, 15 lipca 2015 o 19:58 UTC+02</p>

<p>O czuli, wchodźcie niekiedy śmielej w oddech, co waszych ust nie spragniony, niech się na waszych policzkach rozdzieli, drży poza wami, znów połączony. O wy zbawieni, o pełni chwały, jakbyście byli serca zarodem. Łuki dla grotów i cele strzały, przez łzy świecicie uśmiechem młodym. Z „Sonetów do Orfeusza”, przeł. M. Jastrun; poniżej: Charles Sims „The artist&#39;s mistress”, 1900</p>

<p>Środa, 8 lipca 2015 o 19:13 UTC+02</p>

<p>Wszystko chce lotu. A my z ciężarem chodzimy, kładziemy go na wszystko, lubimy to brzemię; jakimż jesteśmy rzeczom mistrzem dolegliwym, bo dla nich wieczne dzieciństwo jest szczęściem. Z „Sonetów do Orfeusza”, przeł. Andrzej Lam; poniżej: Max Liebermann „Der Strand, Scheveningen”, 1900</p>

<p>Poniedziałek, 29 czerwca 2015 o 18:51 UTC+02</p>

<p>Prawda, to osobliwe, nie mieszkać więcej na ziemi, ledwie poznanych zwyczajów więcej nie przestrzegać, różom i innym rzeczom coś nam obiecującym nie przydawać znaczenia ludzkiej przyszłości; tym, czym się było w nieskończenie lękliwych dłoniach, nie być już więcej i nawet własne imię porzucić niczym połamaną zabawkę. Z „Pierwszej elegii duinejskiej”, przeł. A. Lam; poniżej: Joaquín Sorolla y Bastida „Instantánea”, 1906</p>

<p>Piątek, 19 czerwca 2015 o 12:27 UTC+02</p>

<p>Strażnikiem uczyń mnie swych dali, nasłuchującym przy kamieniu, pozwól, bym sięgnął wzrokiem śmiałym ku samotności twoich mórz; pozwól, bym biegi rzek przemierzył, niepomny krzyku ani wrzawy, ku dźwiękom nocy, w gwiezdny kurz. Z „Księgi godzin”, przeł. A. Lam; poniżej: Armand Point „Autumn”, 1893</p>

<p>Poniedziałek, 8 czerwca 2015 o 11:36 UTC+02</p>

<p>A ty czekasz, wciąż czekasz na jedno, co twe życie bezmiernie wzbogaci; na wielkość, na coś niezwykłego, że nawet kamienie się zbiegną, że otchłań się w tobie zatraci. „Wspomnienie”, przeł. A. Lam; poniżej: John Everett Millais „Lost Love&quot;, 1859</p>

<p>Poniedziałek, 25 maja 2015 o 11:29 UTC+02</p>

<p>Muzyka: Oddech posągów. Być może: Cisza obrazów. O, mowo, gdzie wszelka mowa się kończy. O, czasie, stojący pionowo na drodze odchodzących serc. „Do muzyki”, przeł. A. Lam; poniżej: John Singer Sargent „Statue of Daphne”, 1910</p>

<p>Czwartek, 14 maja 2015 o 11:47 UTC+02</p>

<p>Stopniowo zaczynam rozumieć to życie, które przez wielkie oczy wnika w wiecznie oczekujące dusze. Tę codzienną uważność, czujność i gotowość skierowanych na zewnątrz zmysłów, to utysiąckrotnione patrzenie i odwracanie wzroku od siebie… Tę czystość życia, tę nieustanną wesołość, bo zawsze coś się dzieje, dlatego, że istnieje ruch i zmiana. Jak wielkie stają się tu oczy! Chcą zawsze objąć całe niebo. „Dziennik schmargendorfski”, przeł. T. Ososiński; poniżej: Berthe Morisot „Eugene Manet on the Isle of Wight”, 1875</p>

<p>Poniedziałek, 4 maja 2015 o 20:12 UTC+02</p>

<p>Wierzę, że to, co dzieje się naprawdę, nie musi lękać się śmierci; wierzę, że wola minionych dawno ludzi, że ruch, jakim w pewnej ważnej chwili otworzyli dłoń, że uśmiech, z jakim stali gdzieś przy odległym oknie – wierzę, że wszystkie te przeżycia ludzi samotnych żyją pośród nas, podlegając ciągłym przemianom. Są obecne, może nieco od nas odsunięte w stronę rzeczy, lecz są, tak samo jak rzeczy, i tak samo jak one są częścią naszego życia. „Fragment o samotnych”, przeł. T. Ososiński; poniżej: Victor Gabriel Gilbert „Resting”, 1890</p>

<p>Poniedziałek, 27 kwietnia 2015 o 10:54 UTC+02</p>

<p>Cała ta przecudowna wiosna puka do Pańskich drzwi. – Proszę wejść! – Niechże Pan zawoła, Dottore Serafico! Miałam tyle zmartwień i trosk w życiu… A jednak kwitnące drzewo owocowe, złoty promień słońca makes me wild with delight! Z listu księżnej Marie Taxis do Rilkego, przeł. W. Markowska; poniżej: Camille Pissarro „Apple Blossoms, Eragny”, 1900</p>

<p>Piątek, 10 kwietnia 2015 o 10:37 UTC+02</p>

<p>Głęboki ból sprawia, że ludzie milkną i zaczynają słuchać. Na co dzień słyszą tylko mniejsze lub większe fragmenty tej potężnej, rozbrzmiewającej w tle melodii. Wielu w ogóle już jej nie słyszy. Są jak drzewa, które zapomniały o swoich korzeniach i sądzą, że cała ich siła i życie tkwi w szumiących gałęziach. Wielu jest też takich, którzy nie mają czasu, by jej słuchać. Nie pozwalają nadejść godzinie. To biedni wygnańcy, którzy zagubili sens istnienia. Wygrywają na klawiszach dni zawsze ten sam monotonny, błędny dźwięk. „Notatki o melodii rzeczy”, przeł. T. Ososiński; poniżej: Edvard Munch „The Voice, Summer Night”, 1896</p>

<p>Środa, 1 kwietnia 2015 o 11:47 UTC+02</p>

<p>A jeśli znowu mowa o samotności, to coraz jaśniejsze się staje, że w gruncie rzeczy nie jest to coś, co można wybrać albo czego można poniechać. Jesteśmy samotni. Można się łudzić i zachowywać tak, jakby było inaczej. To wszystko. O ileż jednak lepiej wejrzeć w to, że jesteśmy samotni, wręcz zacząć od tego. Z „Listów do młodego poety”, przeł. J. Nowotniak; poniżej: Sir Lawrence Alma-Tadema „Spring Flowers”</p>

<p>Środa, 18 marca 2015 o 13:19 UTC+01</p>

<p>Czy słyszysz wokół siebie głos burzy, czy też śpiew lampy, oddech wieczoru, czy stękanie morza – zawsze rozbrzmiewa ponad tobą rozlewna melodia, spleciona z tysiąca głosów, w którą ty sam tylko od czasu do czasu wpleść możesz swój śpiew. Wiedzieć, kiedy się odezwać, to tajemnica twojej samotności: tak jak sztuka prawdziwej rozmowy polega na tym, by z wyniosłości słów opadać w jedną i tę samą melodię. „Notatki o melodii rzeczy”, przeł. T. Ososiński; poniżej: Alice Pike Barney „Dreamland”, 1906</p>

<p>Środa, 11 marca 2015 o 11:33 UTC+01</p>

<p>Są też przecież chwile, kiedy stojący przed tobą człowiek cicho i jasno odcina się od wspaniałości krajobrazu. Rzadkie święta, które na zawsze pozostają w pamięci. Odtąd będziesz go kochał. To znaczy: będziesz próbował czułymi dłońmi obrysować kształt jego osoby, tak jak ją w owej chwili poznałeś. „Notatki o melodii rzeczy”, przeł. T. Ososiński; poniżej: Berthe Morisot „A girl under a tree”, 1856-95</p>

<p>Poniedziałek, 2 marca 2015 o 13:37 UTC+01</p>

<p>Samotni doświadczają czasem czegoś cudownie błogiego. Nie jest to żaden dźwięk, blask, ani głos. To uśmiech minionych kobiet, który jak światło wygasłych gwiazd ciągle jeszcze jest w drodze. „Dziennik schmargendorfski”, przeł. T. Ososiński; poniżej: Gustav Klimt „Dame im Fauteuil” 1897</p>

<p>Środa, 25 lutego 2015 o 10:38 UTC+01</p>

<p>Samotność jest jak deszcz. Z morza w przestworze wznosi się ku wieczorom nad równin bezdroże, płynie ku niebu i o każdej porze niebo ją w sobie odwiecznie posiada, dopiero później stąd na miasto spada… „Samotność”, przeł. M. Jastrun; poniżej: Giuseppe de Nittis „Effet de neige”, 1880</p>

<p>Poniedziałek, 16 lutego 2015 o 19:56 UTC+01</p>

<p>Gdybym tylko zdołał poczuć się tutaj u siebie i nie rozpływać w tęsknocie… Ogarnia mnie przerażenie, gdy pomyślę, jak potrafiłem trawić godziny patrząc przez lunetę i widząc swe zbawienie w każdej przechodzącej kobiecie, a przecież na pewno żadna z nich nie mogła mi dać szczęścia, mojego szczęścia najbardziej samotnych godzin. Z listu do Lou Andreas-Salomé, przeł. W. Markowska; poniżej: Isidre Nonell „Figura ajaguda”, 1908</p>

<p>Poniedziałek, 26 stycznia 2015 o 13:55 UTC+01</p>

<p>Przeznaczenie lubi wynajdywać wzory i figury. Ciężar przeznaczenia polega na skomplikowaniu. Życie samo jednakże ciężkie jest dla swej prostoty. … Miłująca zawsze przerasta ukochanego, bo życie większe jest niż przeznaczenie. Jej oddanie chce być niezmierzone: to jest jej szczęściem. Bezimiennym cierpieniem jej miłości wszakże zawsze było to, że się żąda od niej ograniczeń tego oddania. Z „Maltego”, przeł. W. Hulewicz; poniżej: Ferdinand Max Bredt „Ruhende Odaliske”</p>

