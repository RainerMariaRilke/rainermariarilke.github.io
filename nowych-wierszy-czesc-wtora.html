<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Nowych wierszy część wtóra</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="kb">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Nowych wierszy część wtóra</h2>

<h4>Wnętrze róż</h4>

<p>Gdzie jest do tego wnętrza<br />
zewnątrz? Na jaką ranę<br />
kładzie się takie płótno lniane?<br />
Jakie w głębi odbijają się powietrza<br />
w śródziemnym morzu<br />
tych otwartych róż,<br />
tych róż beztroskich, spójrz:<br />
jak w luźnym luźne<br />
leżą tak, jakby już nie<br />
mogła ich rozsypać drżąca ręka.<br />
Ledwo mogą się same<br />
utrzymać; wiele z nich dało<br />
się przepełnić, aż pełnię wylało<br />
poza wnętrza ramę<br />
na dni, które się równocześnie<br />
coraz pełniej zamykają w wnętrzu swoim,<br />
aż się w końcu stanie pokojem<br />
całe lato, pokojem we śnie.</p>

<p class="ft">{Das Rosen-Innere z tomu Der Neuen Gedichte anderer Teil, przeł. Mieczysław Jastrun}<br />
{Pierwodruk: „Poezje”. Przeł. Mieczysław Jastrun. Kraków 1974, 1987, 1993}</p>


<h4>Późna jesień w Wenecji</h4>

<p>Miasto nieruchomieje jak przynęta,<br />
co wynurzone dni wywabia z wody.<br />
Pałaców kruche szkło nieomal pęka<br />
w twoim spojrzeniu. Odbiciem pogody<br />
<br />
głową w dół zwisa jak stos marionetek<br />
lato z ogrodów, w omdleniu, w niemocy,<br />
lecz z dna, nad lasów zamierzchłych szkieletem<br />
jeszcze się wzbija wola: jakby w nocy<br />
<br />
Generał Morza chciał galery w dole<br />
podwoić w swoim czujnym arsenale,<br />
aby powietrze świtu skąpać w smole<br />
<br />
całą swą flotą, rozwijając żagle<br />
tłoczy się dniejąc barwami flag nagle<br />
na wielkim wietrze i w fatalnej chwale.</p>

<p class="ft">{Spätherbst in Venedig z tomu Der Neuen Gedichte anderer Teil, przeł. Mieczysław Jastrun}<br />
{Pierwodruk: „Poezje”. Przeł. Mieczysław Jastrun. Kraków 1974, 1987, 1993}</p>


<h4>Starożytny tors Apollina</h4>

<p>Nie znaliśmy tej jego niesłychanej głowy<br />
i oczu, co w niej dojrzewały. Ale<br />
ten tors jaśnieje jak kandelabr w chwale,<br />
a w nim wzrok jego, tylko uwięziony,<br />
<br />
żyje i świeci. Nie mógłby inaczej<br />
łuk piersi cię oślepić, w cichym zwrocie<br />
lędźwi nie mógby otrzeć się przelotnie<br />
uśmiech o środek, który płodność znaczy.<br />
<br />
Inaczej stałby niekształtny, skrócony,<br />
ten kamień z odtrąconymi ramiony<br />
i nie lśniłby jak skóra drapieżnika;<br />
<br />
i nie wyrywał się ze swych krawędzi<br />
jak gwiazda: każda kamienia drobina<br />
cię widzi. Musisz swe życie odmienić.</p>

<p class="ft">{Archaïscher Torso Apollos z tomu Der Neuen Gedichte anderer Teil, przeł. Andrzej Lam}<br />
{Pierwodruk: „Poezje nowe. Życie Maryi”. Przeł. Andrzej Lam. Warszawa 2010}</p>


<h4>Śpiew morza</h4>

<p>Capri. Piccola Marina<br />
<br />
Pradawne tchnienie morza,<br />
morski wietrze śródnocy:<br />
dla nikogo twa zorza;<br />
kto zbudzon ze snu mocy,<br />
spojrzeć musi w przestworza<br />
przemógłszy ciebie:<br />
pradawne tchnienie morza<br />
powiewie<br />
jakby dla skał prastarych,<br />
przestrzeń bezbrzeżną<br />
rwąc ku sobie z oddali…<br />
<br />
O jakże spragnione ciebie<br />
drzewo figowe, pędząc<br />
po księżycowym niebie.<br />

<p class="ft">{Lied vom Meer z tomu Der Neuen Gedichte anderer Teil, przeł. Dariusz Guzik}</p>

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>