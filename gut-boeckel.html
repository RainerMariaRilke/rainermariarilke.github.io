<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Gut Böckel</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="akt">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Gut Böckel</h2>

<p>Latem roku 1917 do Böckel przyjechał na kilka tygodni Rainer Maria Rilke. Nie wyobrażałam sobie, by mógł zamieszkać w nowym skrzydle pałacu, pochodzącym z lat osiemdziesiątych, w komnatach dowolnej wysokości i rozmiarów. Dlatego urządziłam dla niego trzy pokoje w starej zamkowej wieży.</p>

<p>Niewielka sypialnia. Nie przeszkadzały mu rozbrzmiewające tam czasem o późnej porze pohukiwania sów. Tuż obok nieco większy pokój do posiłków i popołudniowego wypoczynku oraz drugi, najobszerniejszy, o głębokich okiennych niszach, do pracy. Niegdysiejszy ołtarzyk chrzcielny przerobiono na pulpit.</p>

<p>Na szczęście stary ogrodnik zasadził heliotrop, donice z kwiatami ustawiłam w obydwu oknach. Te niezwykłe ciemnoliliowe rośliny o oszałamiającym zapachu wanilii lubił Rilke najbardziej.</p>

<p>Nie miałam pewności, czy ten subtelny, wrażliwy człowiek, zdławiony przygnębieniem przedostatniego roku wojny, znajdzie w naszym majątku ukojenie.</p>

<p class="ft">— <span>Hertha Koenig</span> <cite>Moje wspomnienia o Rainerze Marii Rilkem</cite> </p>

<img class="pic" src="images/boeckel.jpg" alt="boeckel" />

<p class="ft">Stara zamkowa wieża w Gut Böckel, w której gościł Rilke latem roku 1917.
</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
