<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Rilke na starej fotografii</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="ro">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Rilke na starej fotografii</h2>

<h4><a href="rilke-na-starej-fotografii-praga-1884">Praga 1884</a></h4>

<p>Tak, co do ojca… To wspaniały człowiek. Kocham go. Jest taki dystyngowany i serce ma szczerozłote.</p>

<h4><a href="rilke-na-starej-fotografii-monachium-1897">Monachium 1897</a></h4>

<p>Rilke w wieku lat dwudziestu dwu, w roku 1897, wkrótce po przybyciu do Monachium. Niebawem spotka najważniejszą kobietę swego życia, Lou Andreas-Salomé.</p>

<h4><a href="rilke-na-starej-fotografii-wolfratshausen-1897">Wolfratshausen 1897</a></h4>

<p>Młodość Rilkego. Lato roku 1897, spędzone w sielskim Wolfratshausen w dolinie Izary, to bodaj najszczęśliwszy okres w życiu poety. W letnim domku, nazwanym na cześć Lou Andreas-Salomé „Loufried”, oprócz Rilkego i Lou przebywali również przyjaciółka Lou, baronówna Frieda von Bülow, monachijski architekt August Endell, rosyjski pisarz i krytyk literacki Akim Woliński, a także, przez miesiąc, mąż Lou, Friedrich Karl Andreas.</p>

<h4><a href="rilke-na-starej-fotografii-adiek-1900">Adiek 1900</a></h4>

<p>Jeden z najbardziej znanych wizerunków poety — dwudziestopięcioletni Rilke sfotografowany 18 września 1900 roku w Adiek an der Oste, majątku Franza i Heinricha Vogelerów. Autorem zdjęcia jest Hans Müller-Brauel.</p>

<h4><a href="rilke-na-starej-fotografii-rosja-1900">Rosja 1900</a></h4>

<p>Rilke i Lou Andreas-Salomé wraz z poetą rosyjskim Droszynem w majątku Nowinki, należącym do hrabiego Mikołaja Aleksiejewicza Tołstoja. „Ci ludzie są cisi (…) a ich codziennego życia nie wypełnia zgiełk ni porywczość” — zapisała Lou na kartach swego dziennika.</p>

<h4><a href="rilke-na-starej-fotografii-nisowka-1900">Nisowka 1900</a></h4>

<p>Czyż nawet chłopski poeta Droszyn nie podejmował nas w swej chacie? Czyliż nie można by całych tomów wypełnić tym, co nas wówczas pochłaniało bez reszty i budziło w nas najwyższe zainteresowanie? Czyż nie trwało to wiele lat?</p>

<h4><a href="rilke-na-starej-fotografii-nowinki-1900.html">Nowinki 1900</a></h4>

<p>Rilke i Lou Andreas-Salomé wraz z poetą rosyjskim Spiridionem Droszynem w majątku Nowinki, należącym do hrabiego Mikołaja Aleksiejewicza Tołstoja, rok 1900; nazwiska osób na fotografii zanotował własnoręcznie Droszyn.</p>

<h4><a href="rilke-na-starej-fotografii-rilke-i-clara-westhoff-westerwede-1901">Rilke i Clara Westhoff, Westerwede 1901</a></h4>

<p>W małżeństwie, wedle mego odczucia, chodzi nie o to, by dzięki przerwaniu i przezwyciężeniu wszelkich granic stworzyć szybko jakąś wspólnotę, raczej nazwę dobrym małżeństwem takie, w którym każde będzie czuwać nad samotnością drugiego” — pisał Rilke w liście do Emanuela von Bodmana.</p>

<h4><a href="rilke-na-starej-fotografii-westerwede-1901">Westerwede 1901</a></h4>

<p>Rilke, Klara Westhoff, Phia Rilke (jak zawsze w czerni), rodzice Klary — Friedrich Westhoff i jego żona Johanna — oraz jej młodszy brat Helmuth na rodzinnej fotografii z roku 1901.</p>

<h4><a href="rilke-na-starej-fotografii-westerwede-1902">Westerwede 1902</a></h4>

<p>Rilke w swym domu w Westerwede opodal Bremy. Jest rok 1902, od kilkunastu miesięcy poeta jest mężem Klary Westhoff, od kilku ojcem córki Ruth. Niedługo potem wyruszy w świat, sam. Najpierw do Paryża, gdzie spotka wielkiego Rodina i będzie zbierać materiały do swej monografii o znamienitym rzeźbiarzu.</p>

<h4><a href="rilke-na-starej-fotografii-paryz-1902">Paryż 1902</a></h4>

<p>Rilke w roku 1902, po ukazaniu się monografii <cite>Worpswede</cite> oraz pierwszego wydania <cite>Księgi obrazów</cite>, z nieodłącznym notesem w ręku.</p>

<h4><a href="rilke-na-starej-fotografii-poczatek-xx-wieku">Początek XX wieku</a></h4>

<p>Chcę Pana, mój drogi, prosić, by był Pan cierpliwy wobec wszystkiego, czego nie potrafi rozwiązać Pańskie serce, i by spróbował Pan polubić same pytania — niczym zamknięte izby albo jak książki napisane w całkiem obcym języku.</p>

<h4><a href="rilke-na-starej-fotografii-pierwsze-lata-wieku-xx">Pierwsze lata wieku XX</a></h4>

<p>Każdy człowiek jest samotny…

I takim musi pozostać, i musi to znieść, musi wytrwać… Proszę mi wierzyć, to Pan, Pan sam przeglądasz się w zwierciadle wszystkich tych oczu.</p>

<h4><a href="rilke-na-starej-fotografii-rilke-i-clara-westhoff-rzym-1904">Rilke i Clara Westhoff, Rzym 1904</a></h4>

<p>Rilke z żoną Clarą Westhoff w Rzymie, rok 1904. Choć małżonkowie pozostawali w ścisłym, rodzinnym związku jedynie przez kilkanaście miesięcy, nigdy nie zerwali łączącej ich serdecznej więzi. „Każde z nas czuło w drugim życie, które potrzebowało samotności i spokoju, aby wytrwać w swej długiej i ważnej pracy. Nasza wspólnota miała nam stworzyć owo ciche odosobnienie”.</p>

<h4><a href="rilke-na-starej-fotografii-rzym-1904">Rzym 1904</a></h4>

<p>Dwudziestoośmioletni Rilke w swoim atelier Studio al Ponte, mieszczącym się w parku Villa Strohl-Fern w Rzymie, gdzie mieszkał od grudnia 1903 do czerwca 1904 roku.</p>

<h4><a href="rilke-na-starej-fotografii-rilke-i-clara-westhoff-szwecja-1904">Rilke i Clara Westhoff, Szwecja 1904</a></h4>

<p>Dobrze jest być samotnym, bo samotność jest trudna; to, że coś jest trudne, musi być dla nas dodatkową racją, by to czynić. Również kochać jest dobrze: bo i miłość jest trudna. Dzielenie miłości z innymi ludźmi to chyba najtrudniejsze z naszych zadań, sprawa ostateczna, ostatnia próba i sprawdzian…</p>

<h4><a href="rilke-na-starej-fotografii-friedelhausen-1905">Friedelhausen 1905</a></h4>

<p>W roku 1905 nawiązuje Rilke znajomość z hrabiną Luise von Schwerin, z domu Nordeck zur Rabenau, która zaprasza go do swej rodowej siedziby Friedelhausen w Hesji. Tam też poznaje poeta rodzinne grono hrabiny — jej córkę Gudrun i jej męża, barona Jacoba von Uexküll (dla ich córki o niezwykłym imieniu Damajanti napisze Rilke powiastkę), macochę hrabiny Julie von Nordeck oraz siostrę Alice Faehndrich, właścicielkę willi na Capri, w której będzie Rilke dwukrotnie gościł.</p>

<h4><a href="rilke-na-starej-fotografii-paryz-1906">Paryż 1906</a></h4>

<p>Rilke w swym najlepszym paryskim okresie, z czasów <cite>Nowych wierszy</cite>, „gdym niczego i nikogo nie oczekiwał, gdy cały świat stawał przede mną jak zadanie do wykonania, a ja z jasnym, pewnym umysłem odpowiadałem mu jedynie swoją twórczością”.</p>

<h4><a href="rilke-na-starej-fotografii-rilke-i-clara-westhoff-1906">Rilke i Clara Westhoff 1906</a></h4>

<p>Rilke i Clara Westhoff latem roku 1906. Razem z córką Ruth wyruszą wkrótce do Flandrii. Zwiedzą m.in. Furnes, Ypres, Brugię i Gandawę.</p>

<h4><a href="rilke-na-starej-fotografii-rilke-i-rodin">Rilke i Rodin</a></h4>

<p>Rilke i Rodin w podparyskim Meudon. Do pierwszego spotkania poety ze sławnym rzeźbiarzem doszło w roku 1902, gdy Rilke zawitał w stolicy Francji, zbierając materiały do swej monografii. Trzy lata później, od września 1905 do maja 1906 roku, pracował u Rodina w charakterze jego sekretarza.</p>

<h4><a href="rilke-na-starej-fotografii-meudon-1906">Meudon 1906</a></h4>

<p>Rilke w roku 1906, podczas pobytu u Rodina w Meudon, gdzie pracował jako sekretarz sławnego rzeźbiarza.</p>

<h4><a href="rilke-na-starej-fotografii-paryz-hotel-biron-1908">Paryż, Hôtel Biron 1908</a></h4>

<p>Rilke w paryskim Hôtel Biron. Poeta wynajmował tam pokoje w latach 1908-1911. Jego sąsiadem był przez pewien czas Auguste Rodin, który urządził w budynku swoje atelier. Pałac przy rue de Varenne 77, w bezpośrednim sąsiedztwie Dôme des Invalides, jest dziś siedzibą Museé Rodin.</p>

<h4><a href="rilke-na-starej-fotografii-bad-rippoldsau-1913">Bad Rippoldsau 1913</a></h4>

<p>W roku 1913 Rilke już po raz drugi szuka schronienia i wypoczynku w Bad Rippoldsau w Schwarzwaldzie. Z tego okresu pochodzi fotografia poety, wykonana podczas wspólnej przechadzki przez Hedwig Bernhard, młodą aktorkę, którą Rilke wówczas poznał.</p>

<h4><a href="rilke-na-starej-fotografii-wieden-1916">Wiedeń 1916</a></h4>

<p>4 stycznia 1916 roku Rilke jako poddany monarchii austro-węgierskiej został wcielony do regimentu landwehry. W wytartym, źle dopasowanym mundurze, noszącym już ślady służby na linii frontu, wyglądał żałośnie. Dzięki wysiłkom przyjaciół zaledwie po trzech tygodniach służby w oddziałach piechoty został ostatecznie przeniesiony do pracy w wiedeńskim Archiwum Wojennym.</p>

<h4><a href="rilke-na-starej-fotografii-gut-bockel-1917">Gut Böckel 1917</a></h4>

<p>Rilke sfotografowany w posiadłości Gut Böckel w Westfalii, gdzie poeta gościł na zaproszenie Herthy Koenig od 25 lipca do 4 października roku 1917.</p>

<h4><a href="rilke-na-starej-fotografii-monachium-1919">Monachium 1919</a></h4>

<p>Na zdjęciu Rilke w roku 1919, w którym poeta porzuca na zawsze Monachium i wyjeżdża do Szwajcarii.</p>

<h4><a href="rilke-na-starej-fotografii-rilke-i-wanda-landowska">Rilke i Wanda Landowska</a></h4>

<p>Rilke poznał Wandę Landowską, wirtuozkę klawesynu, w Paryżu; jej muzyka wyczarowała przed nim, jak pisał, „ów dawny, inny świat”, w którym tkwiły „korzenie i pędy wszystkich moich dzieł”.</p>

<h4><a href="rilke-na-starej-fotografii-rilke-i-baladine-klossowska-szwajcaria-lata-dwudzieste">Rilke i Baladine Klossowska, Szwajcaria, lata dwudzieste</a></h4>

<p>Merline, tak, moja kochana, dopomóż mi w ten heroiczny sposób, przyłącz się do tej cichej krainy, do tych spokojnych murów, co mnie tutaj chronią, i chroń mnie wraz z nimi…</p>

<h4><a href="rilke-na-starej-fotografii-beatenberg-1922">Beatenberg 1922</a></h4>

<p>Rilke podczas spaceru w towarzystwie Baladyny Klossowskiej (Merline) oraz jej syna Balthazara, który miał po latach zasłynąć jako Balthus. Beatenberg, rok 1922.</p>

<h4><a href="rilke-na-starej-fotografii-sierre-1923">Sierre 1923</a></h4>

<p>Rok 1923. Rilke sfotografowany podczas spaceru wśród winnic opodal Sierre. W tle widać wieżę zamkową Muzot.</p>

<h4><a href="rilke-na-starej-fotografii-muzot-1923">Muzot 1923</a></h4>

<p>Rilke w roku 1923 — roku, w którym ukazują się drukiem jego <cite>Elegie duinejskie</cite> oraz <cite>Sonety do Orfeusza</cite>, on sam zaś pogrąża się w pracy nad przekładami wierszy Paula Valéry.</p>

<h4><a href="rilke-na-starej-fotografii-rilke-i-baladine-klossowska-muzot-1923">Rilke i Baladine Klossowska, Muzot 1923</a></h4>

<p>Rilke i Merline. To ona pomogła poecie urządzić jego ostatnią siedzibę, starą wieżę zamkową Muzot opodal Sierre w szwajcarskim kantonie Valais.</p>

<h4><a href="rilke-na-starej-fotografii-rilke-reinhart-moodie">Rilke, Werner Reinhart i Alma Moodie</a></h4>

<p>Wielkanoc roku 1923. Poeta w towarzystwie swego mecenasa Wernera Reinharta oraz australijskiej skrzypaczki Almy Moodie.</p>

<h4><a href="rilke-na-starej-fotografii-muzot-1924">Muzot 1924</a></h4>

<p>Rilke w ogrodzie Château de Muzot, Szwajcaria, rok 1924. Wiele lat wcześniej, podziwiając w Ogrodzie Luksemburskim róże „La France”, poeta tęsknił za dniem, w którym sam będzie posiadał własną rabatę, „by przed nią usiąść, gdy już będę stary, i przemienić ją w słowa”. Radością napawała go myśl o „mnóstwie róż, całym narodzie róż, różanym cudzie!”.</p>

<h4><a href="rilke-na-starej-fotografii-greifensee-1924">Greifensee 1924</a></h4>

<p>Rilke nad brzegiem Greifensee, Szwajcaria, rok 1924. „Wielbię, wielbię instynkt, który mnie przywiódł w te strony” — pisał poeta w liście do Rudolfa Junghannsa.</p>

<h4><a href="rilke-na-starej-fotografii-valais-1924">Valais 1924</a></h4>

<p>Rilke w roku 1924. Szwajcaria, kanton Valais (Wallis). Tamtejszy krajobraz wydał się poecie niezwykle piękny — przywodząc na myśl urodę Prowansji i Hiszpanii — acz „trochę mniej fanatyczny, trochę bardziej pojednawczy”.</p>

<h4><a href="rilke-na-starej-fotografii-sierre-1924">Sierre 1924</a></h4>

<p>W hotelu Château Bellevue w Sierre zatrzymywali się wszyscy goście poety, odwiedzający go w wieży zamkowej Muzot (m.in. księżna Marie von Thurn und Taxis). Również sam Rilke chronił się tam, gdy samotny pobyt w Muzot stawał się dlań zbyt uciążliwy.</p>

<h4><a href="rilke-na-starej-fotografii-rilke-i-rene-morax-muzot-1924">Rilke i René Morax, Muzot 1924</a></h4>

<p>Moje życie jest osobliwym rodzajem miłości, która już się dokonała…<br />
Spotkanie w ogrodzie Muzot; Rilke, Antoinette i Léonie Contat, wicekanclerz Szwajcarii Antoine Contat, malarz Jean Morax oraz dramaturg René Morax. 21 września 1924 roku.</p>

<h4><a href="rilke-na-starej-fotografii-muzot-1925">Muzot 1925</a></h4>

<p>Rilke w ogrodzie swej szwajcarskiej samotni Muzot. Rok 1925. Dwa treliaże porośnięte kwitnącymi różami dodawały temu miejscu uroku.</p>

<h4><a href="rilke-na-starej-fotografii-paryz-1925">Paryż 1925</a></h4>

<p>Niezwykle plastyczna fotografia Rilkego wykonana w roku 1925, w trakcie ostatniego pobytu poety w Paryżu, w słynnym studio Henriego Martiniego.</p>

<h4><a href="rilke-na-starej-fotografii-anthy-1926">Anthy 1926</a></h4>

<p>Rilke i Paul Valéry w Anthy sur Thonon nad Jeziorem Genewskim. Do spotkania dwóch wybitnych poetów doszło 13 września 1926 roku u Juliena Monoda. Rilke przypłynął na spotkanie z Lozanny. Pośrodku widać popiersie Valéry’ego, nad którym pracował w owym czasie rzeźbiarz Henri Vallette.</p>

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
