<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Sto lat temu &middot; Rok 1910</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="slt">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Rok 1910</h2>

<h4>Grudzień</h4>
<p>Zwiedziwszy Biskrę oraz wąwóz El Kantara, Rilke udaje się do Tunisu, gdzie pozostaje do 28 grudnia. 21 grudnia wyrusza na jeden dzień do miasteczka Kairouan, celu licznych pielgrzymek muzułmanów. 24 grudnia podróżnicy słuchają pasterki w dawnym meczecie w Tunisie. 28 grudnia wypływają statkiem do Neapolu, zawijając po drodze do Palermo i Trapani na Sycylii. Koniec roku Rilke spędza w Neapolu, w Hôtel Hassler.</p>


<h4>Od 19 listopada 1910 do 29 marca 1911 roku</h4>
<p>Rilke podróżuje po Afryce Północnej. Najpierw zwiedza Algierię i Tunezję, następnie udaje się do Egiptu. 19 listopada wypływa statkiem z Marsylii i dociera do Algieru, gdzie spędza około tygodnia, po czym podąża dalej w głąb lądu do Biskry. Bierze też udział w wycieczce do wąwozu El Kantara.</p>


<h4>Od końca września do 18 października</h4>
<p>Rilke przebywa w Monachium, gdzie mieszka w Hotel Marienbad. Następnie udaje się do Kolonii i pozostaje tam do 29 października. Po powrocie do Paryża często spotyka się z Rudolfem Kassnerem.</p>


<h4>6 września</h4>
<p>André Gide otrzymuje od Rilkego egzemplarz <cite>Maltego</cite> oraz podziękowania za zaproszenie na organizowane od roku 1910 przez Paula Desjardins „Entretiens de Pontigny”.</p>


<h4>Od 23 sierpnia do 12 września</h4>
<p>Rilke jest gościem Johannesa, Sidonie i Carla Nádherný von Borutin w ich pałacu w Janowicach w Czechach. W pałacowej kaplicy poeta recytuje fragmenty <cite>Księgi godzin</cite>, Sidie gra na fortepianie, razem urządzają konne przejażdżki i długie spacery, czytają Kleista i Jacobsena.</p>


<h4>Od 13 do 20 sierpnia</h4>
<p>Rilke gości u księżnej Taxis w Lautschin. Poznaje tam również księcia Alexandra von Thurn und Taxis, męża księżnej Marie. Podczas swego pobytu Rilke czyta dopiero co wydaną książkę Rudolfa Kassnera <cite>Dyletantyzm</cite>. 20 sierpnia księstwo wyjeżdżają do Monachium, Rilke zaś wyrusza do Pragi.</p>


<h4>16 lipca</h4>
<p>Księżna Marie von Thurn und Taxis zaprasza Rilkego do swej czeskiej posiadłości Lautschin.</p>


<h4>Od 8 lipca do 9 sierpnia</h4>
<p>Rilke spotyka się z żoną Clarą i córką Ruth w Oberneuland (to jego ostatni pobyt w tym majątku).</p>


<h4>31 maja</h4>
<p>Nakładem Insel Verlag ukazują się <cite>Pamiętniki Malte Lauridsa Brigge</cite> (<cite>Die Aufzeichnungen des Malte Laurids Brigge</cite>. Erstes Bändchen. Zweites Bändchen. Insel Verlag zu Leipzig 1910). Rilke otrzymuje honorarium autorskie za trzy wydania po 1100 egzemplarzy każde.</p>


<h4>12 maja</h4>
<p>Rilke wraca do Paryża. Z początku szuka dla siebie nowego lokum, jednak 24 maja ponownie wprowadza się do Palais Biron; tym razem zajmuje niewielkie, trzypokojowe mieszkanie na trzecim piętrze w bocznym skrzydle pałacu.</p>


<h4>Od 28 kwietnia do 11 maja</h4>
<p>Rilke przebywa w Wenecji; zatrzymuje się w Hôtel Regina. W tamtejszych bibliotekach studiuje historię życia czternastowiecznego weneckiego admirała Carlo Zeno. Odwiedza też Chiogga, gdzie podziwia obraz św. Teresy pędzla Rosalby Carriera.</p>


<h4>Od 20 do 27 kwietnia</h4>
<p>Rilke po raz pierwszy gości u księżnej Marie Taxis w jej zamku Duino opodal Triestu. Obecni są tam również książę Alexander (Pasza), młodszy syn księżnej, oraz Rudolf Kassner.</p>


<h4>Od 19 marca do 19 kwietnia</h4>
<p>Rilke po raz ostatni odwiedza Rzym. Często przebywa w towarzystwie Fischerów, którzy zatrzymali się w tym samym Hôtel de Russie. Rilke spotyka się również z Sidie Nádherný oraz Evą Cassirer.</p>


<h4>Od 7 do 18 marca</h4>
<p>Rilke ponownie przebywa w Berlinie, gdzie robi pierwszą korektę <cite>Maltego</cite>.</p>


<h4>1-2 marca</h4>
<p>Rilke odwiedza w Weimarze Helene von Nostitz. Uczestniczy w wieczorze u hrabiego Kesslera, podczas którego Hofmannsthal czyta fragmenty swego nowego utworu, <cite>Kawalera srebrnej róży</cite>.</p>


<h4>Od 21 lutego do 7 marca</h4>
<p>Rilke ponownie gości u Kippenbergów w Lipsku.</p>


<h4>11 lutego</h4>
<p>Rilke wraz z Clarą i Kippenbergami bierze udział w premierowym przedstawieniu komedii Hofmannsthala <cite>Christinas Heimreise</cite>. Po spektaklu w Hôtel de Rome trwa wieczór towarzyski; oprócz państwa Rilke i Kippenbergów obecni są również Hofmannsthalowie, Eberhard von Bodenhausen, van der Velde, hrabia Kessler, Vollmoellerowie, Rudolf Alexander Schröder, Meier-Graefe oraz Emil Orlik.</p>


<h4>31 stycznia</h4>
<p>Rilke dziękuje Katharinie Kippenberg, żonie wydawcy Antona Kippenberga, za gościnę w Lipsku. To pierwszy z 139 listów poety adresowanych do pani Kippenberg.</p>


<h4>Od 31 stycznia do 21 lutego</h4>
<p>Rilke przebywa razem z żoną Clarą i córką Ruth w Berlinie. Zamieszkują w Hospiz des Westens.</p>


<h4>Od 12 do 31 stycznia</h4>
<p>Rilke gości u swego wydawcy Antona Kippenberga w Lipsku. Poeta dyktuje sekretarce tekst <cite>Pamiętników Maltego Lauridsa Brigge</cite>. W międzyczasie wyjeżdża do Jeny, gdzie ma kolejny wieczór autorski.</p>


<h4>8 stycznia</h4>
<p>Rilke wyjeżdża z Paryża do Elberfeld, gdzie następnego dnia podczas wieczoru autorskiego czyta fragmenty swoich utworów (m.in. <cite>Panterę</cite>, <cite>Korneta</cite>, <cite>Wazę z różami</cite>, <cite>Groby heter</cite>, <cite>Mycie zwłok</cite>, <cite>Zaklinanie węży</cite> oraz <cite>Maltego</cite>).</p>

</article>

</main>

<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>