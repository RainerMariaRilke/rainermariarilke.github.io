<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Sobie na święto</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>

<body class="kb">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Sobie na święto</h2>

<h4>Chcemy w noc jasną, księżycową…</h4>

<p>Chcemy w noc jasną, księżycową,<br />
porzucić smutek ogromnego miasta,<br />
iść w dal i stanąć przy żelaznych kratach,<br />
co od zakazanego dzielą nas ogrodu.<br />
<br />
Któż go pozna teraz, kto go w dzień zobaczył:<br />
dzieci i jasne stroje, kapelusze letnie, —<br />
któż zna go takim: on i jego kwiaty,<br />
i ciche stawy, co leżą bezsennie.<br />
<br />
Posągi, co się niemo w mroku kryją,<br />
powstają, zda się, w głuchej ciszy czasem,<br />
i są kamienne bardziej, jaśniej błyszczą<br />
postaci, które strzegą wejścia alej.<br />
<br />
Niczym rozwite włosy leżą drogi<br />
jedna przy drugiej, wspólny mając cel.<br />
A księżyc jakby do swych łąk chciał biec;<br />
padają z kwiatów zapachy jak łzy.<br />
Nad fontannami, które wróciły do mis,<br />
drżą mokre ślady ich swawolnej gry<br />
w powietrzu nocy.</p>

<p class="ft">{«Wir wollen, wenn es wieder Mondnacht wird…», z tomu «Mir zur Feier», przeł. Andrzej Lam}<br />
{Pierwodruk: „Poezje młodzieńcze i wiersze ze spuścizny”. Przełożył Andrzej Lam. Warszawa 2016}</p>

<h4>Motto</h4>

<p>To jest tęsknota: na falach mieszkanie,<br />
by ojczyzny nie mieć w doczesności.<br />
A to życzenie: dialogi nieśmiałe<br />
codziennych godzin z milczeniem wieczności.<br />
<br />
I to jest życie. Aż z jakiegoś wczoraj<br />
godzina kiedyś samotna powstanie,<br />
która inaczej niż jej bliska siostra<br />
tego, co wieczne, usłyszy wezwanie.</p>

<p class="ft">{«Motto. Das ist die Sehnsucht…», z tomu «Mir zur Feier», przeł. Andrzej Lam}<br />
{Pierwodruk: „Poezje młodzieńcze i wiersze ze spuścizny”. Przełożył Andrzej Lam. Warszawa 2016}</p>

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>