<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Wizje Chrystusowe</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>

<body class="kb">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Wizje Chrystusowe</h2>

<h4>Cmentarz żydowski</h4>

<p>Majowy wieczór. — Wśród feerii świateł<br />
niebo się mieni. Płonie cicho żarem.<br />
Grobowce szare, zmurszałe, omszałe,<br />
okrywa wiosna nowymi kwiatami;<br />
sierotka kładzie — a jej rączka drży —<br />
zerwaną świeżą zieleń na mogile matki.<br />
Od ulic nie dobiega żaden gwar ni krzyk,<br />
daleko leżą tramwajowe tory,<br />
po białych ścieżkach toczy się powoli<br />
znużony dzień w czerwone umieranie.<br />
Żydowski stary cmentarz leży w Pradze.<br />
Okrywa zmierzch kamienne zakamarki,<br />
gdzie Spiro śpi, bohater walk zażartych.<br />
I mądry jakiś mąż, o którym głosi wieść,<br />
że aż do słońca wzbił się w swoim locie,<br />
a przede wszystkim stary rabbi Löw,<br />
którego płaczą jeszcze dziś potomki. —<br />
<br />
Światło zapala się w budce strażnika,<br />
i z żelaznego kominka już dymi<br />
skromna wieczerza. A przy grobie Liwy<br />
powoli wstaje Jezus. Biedny Żyd,<br />
a nie Zbawiciel, uśmiechnięty, wzniosły.<br />
W oczach ma tysiąc pełnych bólu nocy,<br />
a jego wąskie blade wargi tchną:<br />
„Jehowa — biada, że mnie nadużyłeś!<br />
Gdzie najwierniejszy leży z twoich sług,<br />
tu będę, stary Boże, z tobą się prawował! —<br />
Przyszedłem tutaj, aby walczyć z tobą.<br />
Bo kto ci dał to wszystko, kto? — no mów —<br />
Wszak starej wierze już niejedna włócznia<br />
zadała z wrażej ręki krwawy cios —<br />
i wtedy ja przyniosłem moją wiarę,<br />
sprawiłem, że się znów twój obraz wzniósł,<br />
nowe mu dając rysy, godne, czyste.<br />
I w ludzkie gwarne, błędne rojowisko<br />
cisnąłem twoje imię — wielkie „On”.<br />
A potem ciężka od ziemskiej udręki<br />
wzbiła się moja dusza na wysokie niebo,<br />
i moja dusza marzła; ono było puste.<br />
Nie było ciebie nigdy — lub już cię nie było,<br />
gdy nieszczęśliwy przyszedłem na ziemię.<br />
Cóż mogły mnie obchodzić ludzkie troski,<br />
skoroś ty, Bóg, już ludzi nie gromadził<br />
u twego tronu. Skoro ufne prośby<br />
są mrzonką ledwie, ty się nie objawiasz,<br />
bo ciebie nie ma. — Sądziłem tak wpierw,<br />
że jestem głosem twej idei świata……<br />
Była mi wszystkim, Ojcze, twoja bliskość…<br />
Straszliwy, jeśli cię nigdy nie było,<br />
to moja miłość i mój ból musiały<br />
cię stworzyć wtedy, w gaju Getsemani.”<br />
………………………………………………………….<br />
W budce strażnika już zgasło światełko.<br />
W łożysko rzędem grobów obrośnięte<br />
z księżycowego źródła płynie fala modra.<br />
I gwiazdy patrzą z jasnością dziecięcą,<br />
skryte za czarną krawędzią grobowca.<br />
<br />
I Chrystus, do rabbiego grobu obrócony:<br />
„Też ci się podobało, starcze, wers niejeden<br />
na cześć tamtego Boga klecić w trudzie.<br />
Któż kazał grzebać ci, zmurszały głupcze,<br />
w pradawnych psalmach i nad biblią ślęczeć?<br />
Wiedziałeś tyle — jesteś kimś zapewne —<br />
by się zajmować mądrością tajemną.<br />
Z tym koniec teraz! Czy nie znasz zaklęcia,<br />
którego ostrzem kłamną niebios chustę<br />
mógłbym od razu rozerwać na sztuki?<br />
Czy nie odkryłeś w oparach dymiących<br />
alchemicznego pieca takiego płomienia,<br />
co ze straszliwą, niespętaną siłą<br />
i sykiem żądnym swe mściwe jęzory<br />
aż ku aniołom we wszechświat wyciąga?<br />
Nie znasz trucizny, co jak pocałunek<br />
matki jest słodka, po zażyciu zasię<br />
nieświadomego uśmierca okrutnie?<br />
O szczęście, gdybyż cały świat tak zatruć!<br />
Czy nie znasz środka, co taką nienawiść<br />
wznieci, by każdy stał się drapieżnikiem?<br />
Nie mógłbyś przywieść na ciche pastwiska<br />
strasznych demonów jakiejś bitwy ludów?<br />
Nie mógłbyś ustanowić nowej wiary,<br />
co złość obłędną w każdej piersi wzbudzi?<br />
Wzmóż w nieskończoność jej mroczne popędy,<br />
ześlij mór dżumy, ześlij rój zarazy,<br />
aby w barłogu sprzedażnym ciepełku<br />
świat cały zginął od miłości takiej!”<br />
<br />
Śmiał się szyderczo. I w niemych kamieniach<br />
coś woła, jak zwierzęcia krzyk śmiertelny.<br />
I szron na nocy majowej się kładzie.<br />
I czarny motyl w pobliżu przeleciał —<br />
widzi Chrystusa, jak klęczy i płacze.</p>

<p class="ft">{«Judenfriedhof» z cyklu «Christus-Visionen», przeł. Andrzej Lam}<br />
{Pierwodruk: „Księga obrazów. Ofiary dla Larów. Chrystusowe wizje”. Przeł. Andrzej Lam. Warszawa 2009}</p>

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>