Praga 1884

<p class="lead">Tak, co do ojca… To wspaniały człowiek. Kocham go. Jest taki dystyngowany i serce ma szczerozłote.<!--more-->

Ale ludzie pytają go: „Kim jest pański syn?” A on się wtedy wstydzi i jest zakłopotany. Bo cóż tu powiedzieć? Tylko poetą? Po prostu śmieszne. Nawet gdyby to było możliwe, to przecież żadne stanowisko. Nie daje dochodów, nie daje żadnego stopnia służbowego ani uprawnień do emerytury, słowem: taki człowiek nie jest związany z życiem.

<p class="ft">{<span class="caps">„Ewald Tragy”</span>, przeł. W. Wirpsza; na fotografii: René Rilke z ojcem Josefem, rok 1884}

<h6><img class="pic" src="http://rilke.pl/wp-content/uploads/2015/08/Rilke-and-Josef-Rilke-1884.jpg" alt="Rilke-and-Josef-Rilke-1884" width="521" height="1007" class="alignnone size-full wp-image-2564" /></h6>



Hôtel Biron 1908

<p class="lead">Sądzę, że powinienem zacząć jakąś pracę, teraz, kiedy uczę się patrzyć. Mam dwadzieścia osiem lat i właściwie nic się nie stało.<!--more-->

Powtórzmy: napisałem o Carpacciu studium, które jest złe, dramat, który się zwie „Małżeństwo” i coś fałszywego usiłuje dowieść dwuznacznymi środkami, i poezje. Ach, te poezje to takie nic, kiedy się je pisze za młodu. Powinno się z tym czekać i gromadzić sens i słodycz przez całe jedno życie, i to długie o ile możności, a potem na samym końcu, może potem mogłoby się napisać dziesięć dobrych wierszy.

<p class="ft">{Z „Maltego”, przeł. W. Hulewicz; na fotografii poniżej: Rilke w swoim gabinecie w Hôtel Biron, Paryż, 77 rue de Varenne}

<h6><img class="pic" src="http://rilke.pl/wp-content/uploads/2016/03/rilke-paris-hotelbiron.jpg" alt="rilke-paris-hotelbiron" width="1024" height="1024" class="alignnone size-full wp-image-3727" /></h6>



Wiedeń 1916

4 stycznia 1916 roku Rilke jako poddany monarchii austro-węgierskiej został wcielony do regimentu landwehry. W wytartym, źle dopasowanym mundurze, noszącym już ślady służby na linii frontu, wyglądał żałośnie. Dzięki wysiłkom przyjaciół zaledwie po trzech tygodniach służby w oddziałach piechoty został ostatecznie przeniesiony do pracy w wiedeńskim Archiwum Wojennym.<!--more-->

<h6><img class="picnl" src="http://rilke.pl/wp-content/uploads/2016/02/rilke-1916.jpg" alt="rilke-1916" width="960" height="673" class="alignnone size-full wp-image-3696" /></h6>

<h6><img class="pic" src="http://rilke.pl/wp-content/uploads/2016/01/rilke-as-soldier.jpg" alt="rilke-as-soldier" width="607" height="496" class="alignnone size-full wp-image-3666" /></h6>



Muzot 1924

Rilke w ogrodzie Château de Muzot, Szwajcaria, rok 1924. Wiele lat wcześniej, podziwiając w Ogrodzie Luksemburskim róże „La France”, poeta tęsknił za dniem, w którym sam będzie posiadał własną rabatę, „by przed nią usiąść, gdy już będę stary, i przemienić ją w słowa”. Radością napawała go myśl o „mnóstwie róż, całym narodzie róż, różanym cudzie!”.<!--more-->

<p class="citt">Patrz na kwiaty, wierne temu co ziemskie,
którym użyczamy losu z losu krawędzi, —
ale kto wie! Gdy płaczą nad swym więdnieniem,
tak, być ich żalem i do nas należy.

<p class="ft">{Z „Sonetów do Orfeusza”, II/XIV, przeł. Andrzej Lam}

<h6><img class="pic" src="http://rilke.pl/wp-content/uploads/2015/12/rilke-muzot-garden-1924.jpg" alt="rilke-muzot-garden-1924" width="785" height="443" class="alignnone size-full wp-image-3531" /></h6>



Villa Strohl-Fern

Dwudziestoośmioletni Rilke w swoim atelier Studio al Ponte, mieszczącym się w parku Villa Strohl-Fern w Rzymie, gdzie mieszkał od grudnia 1903 do czerwca 1904 roku.<!--more-->

„Mam ogromne okna, widzę przez nie cały park, wiele nieba i wiele nocy. Przed jednym z okien stoi biurko, pulpit zaś, przy którym zazwyczaj stoję, znajduje się pośrodku pokoju, w ten sposób mogę się cieszyć widokiem z dwu okien naraz” — pisał poeta w liście do Lou Andreas-Salomé.

<h6><img class="pic" src="http://rilke.pl/wp-content/uploads/2015/08/rilke-rom-1903.jpg" alt="rilke-rom-1903" width="418" height="300" class="alignnone size-full wp-image-2552" /></h6>



Greifensee 1924

Rilke nad brzegiem Greifensee, Szwajcaria, rok 1924. „Wielbię, wielbię instynkt, który mnie przywiódł w te strony” — pisał poeta w liście do Rudolfa Junghannsa.<!--more-->

<h6><img class="pic" src="http://rilke.pl/wp-content/uploads/2015/05/rilke-greifensee.jpg" alt="rilke-greifensee" width="1121" height="770" class="alignnone size-full wp-image-2323" /></h6>



Wolfratshausen 1897

<p class="lead">Tyś była przeciwieństwem wszelkiego zwątpienia…

Byłaś dla mnie świadectwem tego, że wszystko, czegokolwiek się dotkniesz, na co spojrzysz, co osiągasz, że to istnieje naprawdę — pisał Rilke z Paryża do Lou Andreas-Salomé.</p><!--more-->

Na fotografii poniżej: Wolfratshausen, lipiec roku 1897. Od lewej: profesor Friedrich Karl Andreas, architekt August Endell, zaczytany Rilke oraz Lou Andreas-Salomé.

<h6><img class="pic" src="http://rilke.pl/wp-content/uploads/2015/06/rilke-loufried.jpg" alt="rilke-loufried" width="593" height="433" class="alignnone size-full wp-image-1339" /></h6>



Pierwsze lata wieku XX

<p class="lead">Każdy człowiek jest samotny…

I takim musi pozostać, i musi to znieść, musi wytrwać… Proszę mi wierzyć, to Pan, Pan sam przeglądasz się w zwierciadle wszystkich tych oczu.<!--more-->

<p class="ft">{Z listu księżnej Marie von Thurn und Taxis; na fotografii: Rilke w pierwszych latach XX wieku}

<h6><img class="pic" src="http://rilke.pl/wp-content/uploads/2015/01/rilkeXXw.jpg" alt="rilkeXXw" width="407" height="599" class="alignnone size-full wp-image-1528" /></h6>



Wolfratshausen 1897

<p class="lead">Zagaś mi oczy, Twój obraz nie zgaśnie,<br>
Uszy mi zasłoń, usłyszę Cię zawsze…

Uchwycone na fotografii zakochane spojrzenie dwudziestodwuletniego Rilkego. Lato roku 1897, spędzone razem z Lou Andreas-Salomé w Wolfratshausen w dolinie Izary.<!--more-->

<h6><img class="pic" src="http://rilke.pl/wp-content/uploads/2014/12/rilke-altana.jpg" alt="rilke-altana" width="491" height="720" class="alignnone size-full wp-image-1524" /></h6>



Nisowka 1900

Czyż nawet chłopski poeta Droszyn nie podejmował nas w swej chacie? Czyliż nie można by całych tomów wypełnić tym, co nas wówczas pochłaniało bez reszty i budziło w nas najwyższe zainteresowanie? Czyż nie trwało to wiele lat?<!--more-->

<p class="ft">{Ze wspomnień Lou Andreas-Salomé, przeł. W. Markowska; na fotografii: Rilke i Spirydon Droszyn podczas spotkania we wsi Nisowka nad Wołgą, lipiec 1900 roku}

<h6><img class="pic" src="http://rilke.pl/wp-content/uploads/2014/12/rilke-droszyn.jpg" alt="rilke-droszyn" width="350" height="482" class="alignnone size-full wp-image-1530" /></h6>



Sion 1923

Wielkanoc roku 1923. Poeta w towarzystwie swego mecenasa Wernera Reinharta oraz australijskiej skrzypaczki Almy Moodie podczas wycieczki do Sionu. W tle majestatyczne ruiny Château de Tourbillon.<!--more-->

<h6><img class="pic" src="http://rilke.pl/wp-content/uploads/2015/08/rilke-A-Moodie-W-Reinhart.jpg" alt="rilke-A-Moodie-W-Reinhart" width="1024" height="890" class="alignnone size-full wp-image-2565" /></h6>



Lata dwudzieste XX wieku

<p class="lead">W małżeństwie, wedle mego odczucia, chodzi nie o to, by dzięki przerwaniu i przezwyciężeniu wszelkich granic stworzyć szybko jakąś wspólnotę, raczej nazwę dobrym małżeństwem takie, w którym każdy będzie czuwać nad samotnością drugiego i okazywać mu największe zaufanie, podobne do tego, jakim sam jest obdarzany.<!--more-->

<p>{Rilke w liście do Emanuela von Bodmana, przeł. W. Markowska; na fotografii poeta w latach dwudziestych XX wieku}

<h6><img class="pic" src="http://rilke.pl/wp-content/uploads/2014/11/Rilke_Lata_dwudzieste_XX_wieku.jpg" alt="Rilke_Lata_dwudzieste_XX_wieku" width="475" height="720" class="alignnone size-full wp-image-1537" /></h6>



Początek wieku XX

<p>Chcę Pana, mój drogi, prosić, by był Pan cierpliwy wobec wszystkiego, czego nie potrafi rozwiązać Pańskie serce, i by spróbował Pan polubić same pytania — niczym zamknięte izby albo jak książki napisane w całkiem obcym języku. Niech Pan nie poszukuje teraz odpowiedzi, których nie może Pan dostać, gdyż nie mógłby Pan ich jeszcze odpowiednio przeżyć. A chodzi o to, by wszystko znajdowało oddźwięk w życiu. Niech Pan żyje teraz pytaniami. Może wówczas pewnego odległego dnia przeżyje Pan odpowiedź, dochodząc do niej stopniowo i niepostrzeżenie.</p><!--more-->

<p class="ft">{Z „Listów do młodego poety”, przeł. J. Nowotniak; na fotografii Rilke w początkach wieku XX}

<h6><img class="pic" src="http://rilke.pl/wp-content/uploads/2014/11/Rilke_Początek_wieku_XX.png" alt="Rilke_Początek_wieku_XX" width="311" height="454" class="alignnone size-full wp-image-2931" /></h6>




Beatenberg 1922

<p class="lead">Miłość nasza obiecywała nam przede wszystkim, iż do niczego nie będzie przymuszać… biorąc we własne ręce ów początek szczęścia, stalibyśmy się pierwszymi, którzy je obrócili wniwecz.<!--more-->

<p class="lft">{Na fotografii Rilke w towarzystwie Baladyny Klossowskiej i jej syna Baltusza, Beatenberg, rok 1922}

<h6><img class="rso" src="http://rilke.pl/wp-content/uploads/2015/08/Rilke-Balthus-and-Baladine-Klossowska-Beatenberg-1922.jpg" alt="Rilke-Balthus-and-Baladine-Klossowska-Beatenberg-1922" width="578" height="426" class="alignnone size-full wp-image-2563" /></h6>




Szwajcaria 1922

<p class="lead">Merline, tak, moja kochana, dopomóż mi w ten heroiczny sposób, przyłącz się do tej cichej krainy, do tych spokojnych murów, co mnie tutaj chronią, i chroń mnie wraz z nimi…<!--more-->

<p class="lft">{Na fotografii poniżej: Rilke i Baladyna Klossowska, Szwajcaria, lata dwudzieste XX wieku}

<h6><img class="pic" src="http://rilke.pl/wp-content/uploads/2014/09/Rilke_Szwajcaria_1922.jpg" alt="Rilke_Szwajcaria_1922" width="400" height="562" class="alignnone size-full wp-image-1546" /></h6>



Szwecja 1904


<p class="lead">Dobrze jest być samotnym, bo samotność jest trudna; to, że coś jest trudne, musi być dla nas dodatkową racją, by to czynić. Również kochać jest dobrze: bo i miłość jest trudna. Dzielenie miłości z innymi ludźmi to chyba najtrudniejsze z naszych zadań, sprawa ostateczna, ostatnia próba i sprawdzian…<!--more-->

<p class="lft">{Rilke w „Listach do młodego poety”, przeł. J. Nowotniak; na fotografii poniżej: Rilke i Klara Westhoff w roku 1904}

<h6><img class="pic" src="http://rilke.pl/wp-content/uploads/2015/08/rilke_clara.jpg" alt="rilke_clara" width="600" height="541" class="alignnone size-full wp-image-2832" /></h6>



Rzym 1904

<p>Dzisiaj nadeszły fotografie małych rzeźb Klary. Ten siedzący chłopak z wysoko podniesionymi kolanami i teraz jeszcze mnie zdumiewa, tyle w jego postawie prostoty, a zarazem wielkości. Można go sobie wyobrazić jako olbrzyma. W nim cała Klara Westhoff; wszystko tu jest ciszą i miłością, jak jej słowa, lecz równocześnie mogły to śpiewać ogromne chóry, a głos ich rozlegałby się w dalekich przestrzeniach. I to właśnie stanowi o jej rzeźbiarstwie, to wyraża jej sztukę, która kształtuje każdy dzień jej życia.</p><!--more-->

<p class="ft">Rilke w swym „Dzienniku z Worpswede”, 26 XI 1900, przeł. W. Markowska; poniżej: Rilke i Klara w Rzymie na rzadko publikowanej fotografii (bardziej znane jest <a href="http://rilke.pl/rilke-w-obrazach/rzym-1904">inne zdjęcie z tego samego atelier</a>), na której wyraźnie widać, że Rilke był od swej żony trochę niższy.

<h6><img class="pic" src="http://rilke.pl/wp-content/uploads/2014/03/Rilke_Rzym_1904.png" alt="Rilke_Rzym_1904" width="515" height="568" class="alignnone size-full wp-image-1555" /></h6>


Paryż 1906

<p class="lead">Zamilkł na chwilę, po czym odezwał się z cudowną powagą w głosie: Il faut travailler, rien que travailler. Et il faut avoir patience. Trzeba pracować, każdego dnia. I otulić się cierpliwością.<!--more-->

<p class="lft">{Z listu Rilkego do Klary Westhoff, 5 IX 1902; na fotografii (ze zbiorów Musée Rodin) Rilke w towarzystwie Rodina i Rose Beuret}

<h6><img class="pic" src="http://bolechowski.home.pl/dg/serafico2015/wp-content/uploads/2014/03/Rilke_Paryż_1906i.jpg" alt="Rilke_Paryż_1906i" width="676" height="391" class="alignnone size-full wp-image-1558" /></h6>



Paryż 1906

<p>Opowiadał o sztuce, marszandach, o swej samotności; wypowiedział wiele pięknych słów, których sens zdołałem raczej przeczuć niż zrozumieć, gdyż często mówił nader niewyraźnie i spiesznie. Wciąż powracał do tematu piękna, które objawia się we wszystkim temu, kto go pragnie i potrafi właściwie zrozumieć, rozprawiał o rzeczach i ich wewnętrznym życiu…<!--more-->

I wciąż, wciąż wspominał o pracy. Odkąd pogardza się pracą fizyczną, owym zaiste ciężkim rzemiosłem — mówił — zatracono całkiem jej istotę. W całym Paryżu znam ledwie pięciu czy sześciu ludzi, którzy naprawdę pracują. Cała reszta się bawi…

<p class="ft">{Z listu Rilkego do Klary Westhoff, 5 IX 1902; fotografia Rilkego i Rodina pochodzi ze zbiorów Musée Rodin}

<h6><img class="pic" src="http://rilke.pl/wp-content/uploads/2014/02/Rilke_Rodin_Paryż_1906.jpg" alt="Rilke_Rodin_Paryż_1906" width="662" height="290" class="alignnone size-full wp-image-1561" /></h6>



Muzot 1925


<p>Rilke w ogrodzie swej szwajcarskiej samotni Muzot. Rok 1925. Dwa treliaże porośnięte kwitnącymi różami dodawały temu miejscu uroku.<!--more-->

Wiele lat wcześniej, podziwiając w Ogrodzie Luksemburskim klomb róż „La France”, poeta tęsknił za dniem, w którym sam będzie posiadał własną rabatę, „by przed nią usiąść, gdy już będę stary, i przemienić ją w słowa, w których tkwi wszystko to, co wówczas poznam”.

Po raz pierwszy od czasu Westerwede, gdzie Rilke zamieszkał ponad dwadzieścia lat wcześniej, towarzyszyło mu uczucie, iż posiada własne cztery ściany oraz może kształtować ogród wedle swego upodobania.

<h6><img class="picnl" src="http://rilke.pl/wp-content/uploads/2014/01/Rilke_Muzot_1925.jpg" alt="Rilke_Muzot_1925" width="271" height="432" class="alignnone size-full wp-image-1564" /></h6>

<h6><img class="pic" src="http://rilke.pl/wp-content/uploads/2014/01/Rilke_Muzot_1925i.jpg" alt="Rilke_Muzot_1925i" width="274" height="432" class="alignnone size-full wp-image-1565" /></h6>


Gut Böckel 1917

<p>Rilke sfotografowany w posiadłości Böckel w Westfalii, gdzie poeta gościł na zaproszenie Herthy Koenig na jesieni roku 1917.<!--more-->

<h6><img class="pic" src="http://rilke.pl/wp-content/uploads/2013/12/Rilke_Gut_Böckel_1917.jpg" alt="Rilke_Gut_Böckel_1917" width="439" height="600" class="alignnone size-full wp-image-1567" /></h6>



Valais 1924

Rilke podczas spaceru wśród winnic w okolicach Sierre. Winogrona tego regionu przeznaczone są na słynne „crû d’Enfer”, dumę tej słonecznej krainy. Poeta poświęci jej cykl wierszy „Les Quatrains valaisans” („Czterowiersze walezeńskie”), „najlepszy dowód na to, iż kraj ten noszę w mej krwi”.<!--more-->

<h6><img class="pic" src="http://rilke.pl/wp-content/uploads/2013/11/Rilke_Valais_1924.jpg" alt="Rilke_Valais_1924" width="467" height="600" class="alignnone size-full wp-image-1569" /></h6>




Valais 1924

Rilke w roku 1924. Szwajcaria, kanton Valais (Wallis). Tamtejszy krajobraz wydał się poecie niezwykle piękny — przywodząc na myśl urodę Prowansji i Hiszpanii — acz „trochę mniej fanatyczny, trochę bardziej pojednawczy”.<!--more-->

<h6><img class="pic" src="http://rilke.pl/wp-content/uploads/2013/11/Rilke_Valais_1924i.jpg" alt="Rilke_Valais_1924i" width="455" height="640" class="alignnone size-full wp-image-1571" /></h6>



Muzot 1923

<p class="lead">Tu czas Wyrażalnego, tu jego ojczyzna.<!--more-->

<p class="lft">{Rilke na balkonie swej wieży zamkowej Muzot, jesień roku 1923}

<h6><img class="pic" src="http://rilke.pl/wp-content/uploads/2015/08/Rilke-sur-le-Balcon-de-Muzot-1923.jpg" alt="Rilke-sur-le-Balcon-de-Muzot-1923" width="1024" height="1525" class="alignnone size-full wp-image-2567" /></h6>



Muzot 1923

Wielkanoc roku 1923. Poeta w towarzystwie swego mecenasa Wernera Reinharta oraz australijskiej wirtuozki skrzypiec Almy Moodie. Grając Bacha, Alma Moodie udzieliła starej wieży zamkowej Muzot „wielkiego chrztu muzyki”.<!--more-->

<h6><img class="pic" src="http://rilke.pl/wp-content/uploads/2013/09/Rilke_Reinhart_Moodie.jpg" alt="Rilke_Reinhart_Moodie" width="703" height="585" class="alignnone size-full wp-image-1579" /></h6>



Bad Rippoldsau 1913

W roku 1913 Rilke już po raz drugi szuka schronienia i wypoczynku w Bad Rippoldsau w Schwarzwaldzie. Z tego okresu pochodzi fotografia poety, wykonana podczas wspólnej przechadzki przez Hedwig Bernhard, młodą aktorkę, którą Rilke wówczas poznał.<!--more-->

<h6><img class="pic" src="http://rilke.pl/wp-content/uploads/2013/09/Rilke_Bad_Rippoldsau_1913.jpg" alt="Rilke_Bad_Rippoldsau_1913" width="473" height="385" class="alignnone size-full wp-image-1607" /></h6>



Westerwede 1901

W małżeństwie, wedle mego odczucia, chodzi nie o to, by dzięki przerwaniu i przezwyciężeniu wszelkich granic stworzyć szybko jakąś wspólnotę, raczej nazwę dobrym małżeństwem takie, w którym każde będzie czuwać nad samotnością drugiego” — pisał Rilke w liście do Emanuela von Bodmana.<!--more-->

<p class="ft">{Poniżej: rzadko publikowana fotografia Rilkego i Klary Westhoff tuż po ślubie, Westerwede, rok 1901}

<h6><img class="pic" src="http://rilke.pl/wp-content/uploads/2013/08/rilke-klara-1901.jpg" alt="rilke-klara-1901" width="832" height="1200" class="alignnone size-full wp-image-3814" /></h6>



Sierre 1924

W hotelu Château Bellevue w Sierre zatrzymywali się wszyscy goście poety, odwiedzający go w jego wieży zamkowej Muzot (m.in. księżna Marie von Thurn und Taxis). Również sam Rilke chronił się tam, gdy samotny pobyt w Muzot stawał się dlań zbyt uciążliwy.<!--more-->

<h6><img class="pic" src="http://rilke.pl/wp-content/uploads/2013/07/Rilke_Sierre_1924.jpg" alt="Rilke_Sierre_1924" width="332" height="500" class="alignnone size-full wp-image-1613" /></h6>



Wolfratshausen 1897

<p class="lead">Błogosławieństwem byłaś, wzniosłym ideałem,<br>
i stałaś się przepaścią, co mnie pochłonęła.<!--more-->

Wolfratshausen, lato roku 1897. Od lewej: monachijski architekt August Endell, rosyjski pisarz i krytyk literacki Akim Woliński, przyjaciółka Lou, baronówna Frieda von Bülow, Rilke oraz nieco zasłonięta Lou Andreas-Salomé.

<h6><img class="pic" src="http://rilke.pl/wp-content/uploads/2013/07/Rilke_Wolfratshausen_1897.jpg" alt="Rilke_Wolfratshausen_1897" width="960" height="860" class="alignnone size-full wp-image-1615" /></h6>



Meudon 1906

<p class="lead">Zamilkł na chwilę, po czym odezwał się z cudowną powagą w głosie: Il faut travailler, rien que travailler. Et il faut avoir patience. Trzeba pracować, każdego dnia. I otulić się cierpliwością.<!--more-->

Na fotografii Rilke w towarzystwie Rodina i jego długoletniej przyjaciółki Rose Beuret oraz ich przymilnych psów.

<h6><img class="pic" src="http://rilke.pl/wp-content/uploads/2013/07/Rilke_Rodin_Meudon_1906.jpg" alt="Rilke_Rodin_Meudon_1906" width="676" height="391" class="alignnone size-full wp-image-1618" /></h6>



Wolfratshausen 1897

Młodość Rilkego. Lato roku 1897, spędzone w sielskim Wolfratshausen w dolinie Izary, to bodaj najszczęśliwszy okres w życiu poety. W letnim domku, nazwanym na cześć Lou Andreas-Salomé „Loufried”, oprócz Rilkego i Lou przebywali również przyjaciółka Lou, baronówna Frieda von Bülow, monachijski architekt August Endell, rosyjski pisarz i krytyk literacki Akim Woliński, a także, przez miesiąc, mąż Lou, Friedrich Karl Andreas.<!--more-->

{W altanie w Wolfratshausen; od lewej: Frieda von Bülow, Rilke, Endell oraz Lou}

<h6><img class="pic" src="http://rilke.pl/wp-content/uploads/2013/06/Rilke_Wolfratshausen_1897i.jpg" alt="Rilke_Wolfratshausen_1897i" width="400" height="345" class="alignnone size-full wp-image-1621" /></h6>



Paryż 1902

Rilke w roku 1902, po ukazaniu się monografii „Worpswede” oraz pierwszego wydania „Księgi obrazów”, z nieodłącznym notesem w ręku.<!--more-->

<h6><img class="pic" src="http://rilke.pl/wp-content/uploads/2013/05/Rilke_Paryż_1902.jpg" alt="Rilke_Paryż_1902" width="306" height="605" class="alignnone size-full wp-image-1626" /></h6>



Monachium 1919

Na zdjęciu Rilke w roku 1919, w którym poeta porzuca na zawsze Monachium i wyjeżdża do Szwajcarii.<!--more-->

<h6><img class="pic" src="http://rilke.pl/wp-content/uploads/2013/04/Rilke_Monachium_1919.jpg" alt="Rilke_Monachium_1919" width="494" height="602" class="alignnone size-full wp-image-1628" /></h6>



Adiek 1900

Jeden z najbardziej znanych wizerunków poety — dwudziestopięcioletni Rilke sfotografowany 18 września 1900 roku w Adiek an der Oste, majątku Franza i Heinricha Vogelerów. Autorem zdjęcia jest Hans Müller-Brauel.<!--more-->

<h6><img class="pic" src="http://rilke.pl/wp-content/uploads/2013/03/Rilke_Adiek_1900.jpg" alt="Rilke_Adiek_1900" width="450" height="627" class="alignnone size-full wp-image-1630" /></h6>



Sierre 1923

Rok 1923. Rilke sfotografowany podczas spaceru wśród winnic opodal Sierre. W tle widać wieżę zamkową Muzot.<!--more-->

<h6><img class="pic" src="http://rilke.pl/wp-content/uploads/2013/02/Rilke_Sierre_1923.jpg" alt="Rilke_Sierre_1923" width="960" height="670" class="alignnone size-full wp-image-1633" /></h6>



Muzot 1923

Rilke w roku 1923 — roku, w którym ukazują się drukiem jego „Elegie duinejskie” oraz „Sonety do Orfeusza”, on sam zaś pogrąża się w pracy nad przekładami wierszy Paula Valéry.<!--more-->

<h6><img class="pic" src="http://rilke.pl/wp-content/uploads/2013/02/Rilke_Muzot_1923i.jpg" alt="Rilke_Muzot_1923i" width="250" height="324" class="alignnone size-full wp-image-1635" /></h6>



Westerwede 1901

Rilke, Klara Westhoff, Phia Rilke (jak zawsze w czerni), rodzice Klary — Friedrich Westhoff i jego żona Johanna — oraz jej młodszy brat Helmuth na rodzinnej fotografii z roku 1901.<!--more-->

<h6><img class="pic" src="http://rilke.pl/wp-content/uploads/2013/01/Rilke_Westerwede_1901.png" alt="Rilke_Westerwede_1901" width="477" height="458" class="alignnone size-full wp-image-1637" /></h6>



Friedelhausen 1905

W roku 1905 nawiązuje Rilke znajomość z hrabiną Luise von Schwerin, z domu Nordeck zur Rabenau, która zaprasza go do swej rodowej siedziby Friedelhausen w Hesji. Tam też poznaje poeta rodzinne grono hrabiny — jej córkę Gudrun i jej męża, barona Jacoba von Uexküll (dla ich córki o niezwykłym imieniu Damajanti napisze Rilke powiastkę), macochę hrabiny Julie von Nordeck oraz siostrę Alice Faehndrich, właścicielkę willi na Capri, w której będzie Rilke dwukrotnie gościł.<!--more-->

Na tarasie zamku Friedelhausen Klara modelowała popiersie swego pogrążonego w lekturze męża.

<h6><img class="pic" src="http://rilke.pl/wp-content/uploads/2013/01/Rilke_Friedelhausen_1905.jpg" alt="Rilke_Friedelhausen_1905" width="470" height="316" class="alignnone size-full wp-image-1639" /></h6>


Bad Rippoldsau 1913

Rilke pogrążony w lekturze podczas przechadzki w Bad Rippoldsau w Schwarzwaldzie, rok 1913.<!--more-->

<h6><img class="pic" src="http://rilke.pl/wp-content/uploads/2013/01/Rilke_Bad_Rippoldsau_1913i.jpg" alt="Rilke_Bad_Rippoldsau_1913i" width="640" height="360" class="alignnone size-full wp-image-1641" /></h6>



Paryż 1925

Niezwykle plastyczna fotografia Rilkego wykonana w roku 1925, w trakcie ostatniego pobytu poety w Paryżu, w słynnym studio Henriego Martiniego.<!--more-->

<h6><img class="pic" src="http://rilke.pl/wp-content/uploads/2013/01/Rilke-1925-Martini.jpg" alt="Rilke-1925-Martini" width="600" height="692" class="alignnone size-full wp-image-3881" /></h6>


Westerwede 1902

Rilke w swym domu w Westerwede opodal Bremy. Jest rok 1902, od kilkunastu miesięcy poeta jest mężem Klary Westhoff, od kilku ojcem córki Ruth. Niedługo potem wyruszy w świat, sam. Najpierw do Paryża, gdzie spotka wielkiego Rodina i będzie zbierać materiały do swej monografii o znamienitym rzeźbiarzu.<!--more-->

<h6><img class="pic" src="http://rilke.pl/wp-content/uploads/2015/08/rilke-westerwede.jpg" alt="rilke-westerwede" width="617" height="413" class="alignnone size-full wp-image-2511" /></h6>



Monachium 1897

Rilke w wieku lat dwudziestu dwu, w roku 1897, wkrótce po przybyciu do Monachium. Niebawem spotka najważniejszą kobietę swego życia, Lou Andreas-Salomé.<!--more-->

<h6><img class="pic" src="http://rilke.pl/wp-content/uploads/2012/11/rilke1897.jpg" alt="rilke1897" width="300" height="440" class="alignnone size-full wp-image-1650" /></h6>



Rzym 1904

Rilke z żoną Klarą Westhoff w Rzymie, rok 1904. Choć małżonkowie pozostawali w ścisłym, rodzinnym związku jedynie przez kilkanaście miesięcy, nigdy nie zerwali łączącej ich serdecznej więzi. „Każde z nas czuło w drugim życie, które potrzebowało samotności i spokoju, aby wytrwać w swej długiej i ważnej pracy. Nasza wspólnota miała nam stworzyć owo ciche odosobnienie”.<!--more-->

<h6><img class="pic" src="http://rilke.pl/wp-content/uploads/2012/10/rilke-wife.jpg" alt="rilke-wife" width="447" height="600" class="alignnone size-full wp-image-1653" /></h6>



Rosja 1900

Rilke i Lou Andreas-Salomé wraz z poetą rosyjskim Droszynem w majątku Nowinki, należącym do hrabiego Mikołaja Aleksiejewicza Tołstoja. „Ci ludzie są cisi (…) a ich codziennego życia nie wypełnia zgiełk ni porywczość” — zapisała Lou na kartach swego dziennika.<!--more-->

<h6><img class="pic" src="http://rilke.pl/wp-content/uploads/2012/10/rilke-in-russia.jpg" alt="rilke-in-russia" width="444" height="598" class="alignnone size-full wp-image-1655" /></h6>



Paryż 1906

Rilke i Rodin w Paryżu. Do pierwszego spotkania poety ze sławnym rzeźbiarzem doszło w&nbsp;roku 1902, gdy Rilke zawitał w stolicy Francji, zbierając materiały do swej monografii. Trzy lata później, od września 1905 do maja 1906 roku, pracował u Rodina w charakterze jego sekretarza.<!--more-->

<h6><img class="pic" src="http://rilke.pl/wp-content/uploads/2012/09/rilke-rodin.jpg" alt="rilke-rodin" width="455" height="449" class="alignnone size-full wp-image-1658" /></h6>


Anthy 1926

Rilke i Paul Valéry w Anthy sur Thonon nad Jeziorem Genewskim. Do spotkania dwóch wybitnych poetów doszło 13 września 1926 roku u Juliena Monoda. Rilke przypłynął na spotkanie z Lozanny. Pośrodku widać popiersie Valéry’ego, nad którym pracował w owym czasie rzeźbiarz Henri Vallette.<!--more-->

<h6><img class="pic" src="http://rilke.pl/wp-content/uploads/2012/09/rilke-valery-anthy.jpg" alt="rilke-valery-anthy" width="826" height="600" class="alignnone size-full wp-image-1662" /></h6>



Muzot 1923

Rilke i Baladyna Klossowska (Merline). To ona pomogła poecie urządzić jego ostatnią siedzibę, starą wieżę zamkową Muzot opodal Sierre w szwajcarskim kantonie Valais.<!--more-->

<h6><img class="pic" src="http://rilke.pl/wp-content/uploads/2012/08/rilke-baladine-muzot1923.jpg" alt="rilke-baladine-muzot1923" width="399" height="600" class="alignnone size-full wp-image-1664" /></h6>


Rzym 1904

Rilke w swoim atelier Studio al Ponte, mieszczącym się w parku Villa Strohl-Fern w Rzymie, gdzie mieszkał od grudnia 1903 do czerwca 1904 roku.<!--more-->

<h6><img class="pic" src="http://rilke.pl/wp-content/uploads/2012/08/rilke-rzym-alponte.jpg" alt=" " width="590" height="600" class="alignnone size-full wp-image-1667" /></h6>



Gut Böckel 1917

Rilke zrywa jabłko w ogrodzie majątku Gut Böckel w Westfalii. W posiadłości Herthy Koenig gościł poeta od 25 lipca do 4 października roku 1917.<!--more-->

<h6><img class="pic" src="http://rilke.pl/wp-content/uploads/2012/08/rilke-gutboeckel.jpg" alt="rilke-gutboeckel" width="707" height="584" class="alignnone size-full wp-image-1670" /></h6>


Hôtel Biron 1908

Rilke w swoim gabinecie w Hôtel Biron. Poeta wynajmował tam pokoje w latach 1908-1911. Jego sąsiadem był przez pewien czas Auguste Rodin, który urządził w budynku swoje atelier. Widoczne na fotografii biurko było własnością rzeźbiarza. Pałac przy 77, rue de Varenne, w bezpośrednim sąsiedztwie Dôme des Invalides, jest dziś siedzibą Museé Rodin.<!--more-->

<h6><img class="pic" src="http://rilke.pl/wp-content/uploads/2012/07/Rilke_Biron_1908.jpg" alt="Rilke_Biron_1908" width="367" height="607" class="alignnone size-full wp-image-1672" /></h6>


Beatenberg 1922

Rilke podczas spaceru w towarzystwie Baladyny Klossowskiej (Merline) oraz jej syna Balthazara, który miał po latach zasłynąć jako Balthus. Beatenberg, rok 1922.<!--more-->

<h6><img class="pic" src="http://rilke.pl/wp-content/uploads/2012/07/Rilke_Baladyna_Balthus_Beatenberg_1922.jpg" alt="" width="450" height="617" class="alignnone size-full wp-image-1674" /></h6>



Meudon 1906

Rilke w roku 1906, podczas pobytu u Rodina w Meudon, gdzie pracował jako sekretarz sławnego rzeźbiarza.<!--more-->

<h6><img class="pic" src="http://rilke.pl/wp-content/uploads/2012/07/Rilke_Meudon_1906.jpg" alt="" width="500" height="643" class="alignnone size-full wp-image-1677" /></h6>

