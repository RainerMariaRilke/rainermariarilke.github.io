Les Alyscamps

<p class="lead">Was, o których nigdy nie zapomnę,
pozdrawiam, sarkofagi antyczne…

W „Sonetach do Orfeusza” (część pierwsza, sonet X) przywołuje Rilke wspomnienie grobów „na sławnym starym cmentarzu Alyscamps niedaleko Arles”, o którym mowa jest również w&nbsp;„Pamiętnikach Malte-Lauridsa Brigge”.<!--more-->

Poniżej: Cimetière des Alyscamps, Arles, sceneria rozmyślań Maltego, uwieczniona na rysunku D.&nbsp;Lancelota (rok  1880) oraz na płótnach Paula Gauguina oraz Vincenta van Gogha (oba obrazy z&nbsp;roku 1888).

<h6><img class="picnl" src="http://rilke.pl/wp-content/uploads/2015/08/arles-cimetiere-des-alyscamps-a-arles-1880.jpg" alt="arles-cimetiere-des-alyscamps-a-arles-1880" width="924" height="600" class="alignnone size-full wp-image-2515" /></h6>

<h6><img class="picnl" src="http://rilke.pl/wp-content/uploads/2015/08/PaulGauguin-AlléedesAlyscamps.jpg" alt="PaulGauguin-AlléedesAlyscamps" width="736" height="581" class="alignnone size-full wp-image-2521" /></h6>

<h6><img class="pic" src="http://rilke.pl/wp-content/uploads/2015/08/Van_Gogh_-_Les_Alyscamps.jpeg" alt="Van_Gogh_-_Les_Alyscamps" width="688" height="900" class="alignnone size-full wp-image-2523" /></h6>



Biskra

Podróż Rilkego po Afryce Północnej trwała od 19 listopada roku 1910 do 29 marca roku następnego. Poeta zwiedził Algierię i Tunezję, następnie Egipt. Wypłynął statkiem z Marsylii i udał się najpierw do Algieru, gdzie spędził około tygodnia, po czym wraz z towarzyszami podróży podążył w głąb lądu do Biskry.<!--more-->

Dzielnica zamieszkana przez ludność tubylczą wyglądała dokładnie tak, jak w opisach z kart „Księgi tysiąca i jednej nocy”. „Żebracy i tragarze kręcą się wokół jakby wiedzeni przeznaczeniem, Allah jest wielki i powietrza nie przeszywa inna władza oprócz Jego”.

<h6><img class="pic" src="http://rilke.pl/wp-content/uploads/2015/06/biskra1.jpg" alt="biskra1" width="715" height="960" class="alignnone size-full wp-image-1396" /></h6>

<p class="ft">{Uliczka w Biskrze, rok 1899, litografia ze zbiorów Library of Congress}

Z balkonu swego pokoju w Biskrze Rilke mógł obserwować zatrzymujące się tam na noc karawany. „Miejscowość jest niewielka, lecz okolica przeogromna, pełna gajów palmowych i gór (…) Rynek, kawiarnie, gracze w domino przykucnięci na matach, dwie uliczki pełne tancerek, tu i ówdzie słychać dźwięki piszczałek”.

<h6><img class="pic" src="http://rilke.pl/wp-content/uploads/2015/06/biskra2.jpg" alt="biskra2" width="960" height="707" class="alignnone size-full wp-image-1397" /></h6>

<p class="ft">{Targ w Biskrze, rok 1899, litografia ze zbiorów Library of Congress}



Memfis

W roku 1911, w trakcie swej podróży po Egipcie, Rilke odwiedza gaj palmowy w pobliżu starożytnego Memfis. Leżał tam kolosalny posąg Ramzesa II, „jak tylko leżeć może świat, sam ze sobą, pod pełnią przestrzeni”.<!--more-->

<p class="ft">{Poniższa fotografia pochodzi ze zbiorów Travelers in the Middle East Archive, autorem zdjęcia jest H.&nbsp;W.&nbsp;Dunning, rok 1905}

<h6><img class="pic" src="http://rilke.pl/wp-content/uploads/2015/06/ramzes-memfis.jpg" alt="ramzes-memfis" width="960" height="645" class="alignnone size-full wp-image-1383" /></h6>



Toskania 2

Niejeden już raz ziemia italska mnie porywała i uwodziła na wyżyny, z których boleśnie spadałem, dlatego może to i dobrze, że teraz znajdzie się przy mnie ta młoda artystka, kobieta, która ani jako twórczyni, ani z żądzy życia nie tęskniła za tym południowym krajem, gdyż jej północna uczuciowość z nieufnością traktowała tę zbyt otwartą, iskrzącą blaskiem wspaniałość Południa…<!--more-->

<p class="aut">— Rilke w liście do Lou Andreas-Salomé, przeł. W. Markowska

<h6><img class="pic" src="http://rilke.pl/wp-content/uploads/2015/06/tuscany.jpg" alt="tuscany" width="900" height="600" class="alignnone size-full wp-image-1362" /></h6>



Wenecja 5

Sugestywne państwo, sól i szkło ubóstwa wymieniające na skarby narodów. Piękna przeciwnego świata, która aż do swoich drobiazgów zdobniczych, pełna stoi uczajonych energii, co się rozgałęziały w coraz delikatniejszych nerwach — ta Wenecja.<!--more-->

<p class="aut">— Rilke na kartach „Maltego”, przeł. W. Hulewicz; poniżej: Edouard Manet „Wenecja, Canal Grande”, 1875

<h6><img class="rso" src="http://rilke.pl/wp-content/uploads/2015/06/manet-the-grand-canal-of-venice-blue-venice-1874.jpg" alt="manet-the-grand-canal-of-venice-blue-venice-1874" width="724" height="600" class="alignnone size-full wp-image-1348" /></h6>



Paryż 5

Myślę sobie, że Pan jesteś najszczęśliwszym człowiekiem na tej boskiej ziemi… Jesteś Pan wielkim poetą i Pan dobrze o tym wiesz. Jesteś Pan zakochany (nie rezonować, Pan jest i był zawsze zakochany, w kim, kiedy i gdzie, to wszystko jedno). Posiadasz małe atelier w Paryżu — i jest właśnie marzec — cała ta przecudowna wiosna puka do Pańskich drzwi…<!--more-->

<p class="aut">— Marie von Thurn und Taxis w liście do Rilkego, przeł. W. Markowska; poniżej: Camille Pissarro „The Garden of the Tuileries on a Spring Morning”, 1899

<h6><img class="pic" src="http://rilke.pl/wp-content/uploads/2014/09/Camille_Pissarro_The_Garden_of_the_Tuileries_on_a_Spring_Morning.jpg" alt="Camille_Pissarro_The_Garden_of_the_Tuileries_on_a_Spring_Morning" width="720" height="569" class="alignnone size-full wp-image-1793" /></h6>



Wenecja 4

Tak, Wenecja. Było to pierwsze moje nawiązanie do przeszłości. Przebywałem tam pięć tygodni, mieszkałem, jak przed laty, na pięknym mezzanino… Moje życzenie, aby wszystko odnaleźć tutaj jak dawniej, w najmniejszym nawet stopniu nie zmienione, spełniło się tak dosłownie, że wciąż stałem niby na granicy tych minionych, niewypowiedzianie pięknych lat, jakby chcąc zwyczajnie powtórzyć, raz jeszcze przeżyć to wszystko…<!--more-->

<p class="aut">— Rilke w liście do Lou Andreas-Salomé, 31.12.1920, przeł. W. Markowska; poniżej: Édouard Manet „The Grand Canal”, 1875

<h6><img class="pic" src="http://rilke.pl/wp-content/uploads/2014/08/Édouard_Manet_The_Grand_Canal.jpg" alt="Édouard_Manet_The_Grand_Canal" width="556" height="675" class="alignnone size-full wp-image-1797" /></h6>



Paryż 4

Teraz, w wielkiej ciszy, z dala od świata, Pańska piękna troska o życie porusza mnie jeszcze bardziej niż w Paryżu; tam wszystko brzmi inaczej i przebrzmiewa w nadmiernym hałasie, od którego drżą rzeczy.<!--more-->

Tu, gdzie otacza mnie potęga ziemi, nad którą przechodzą wiatry od mórz, tutaj czuję, że nikt nigdy nie zdoła Panu odpowiedzieć na owe pytania i uczucia wyrastające z głębin życia; bo nawet najlepsi błądzą w słowach, gdy mają one wyrazić coś najcichszego i ledwo wysławialnego.

<p class="aut">— Rilke na kartach „Listów do młodego poety”, przeł. J. Nowotniak; poniżej: Camille Piton „The Invalides seen from Pont Alexandre III”, 1900

<h6><img class="pic" src="http://rilke.pl/wp-content/uploads/2014/07/Camille_Piton_The_Invalides_seen_from_Pont_Alexandre_III.jpg" alt="Camille_Piton_The_Invalides_seen_from_Pont_Alexandre_III" width="720" height="501" class="alignnone size-full wp-image-1801" /></h6>



Ronda 2

<p class="citt">Nas przewyższa blask twojego trwania,<br>
i zaledwie upadek nam pojąć;<br>
jak noc czysta wiosennego porównania<br>
dzielisz dzień od dnia pośrodku stojąc…<!--more-->

<p class="aut">— Rilke w wierszu <a href="http://rilke.pl/wiersze-rozproszone/do-aniola">„Do Anioła”</a>, napisanym podczas pobytu poety w&nbsp;miasteczku Ronda w&nbsp;południowej Hiszpanii w&nbsp;styczniu 1913 roku (przekład M. Jastruna).

<h6><img class="rso" src="http://rilke.pl/wp-content/uploads/2014/07/ronda.jpg" alt="ronda" width="640" height="427" class="alignnone size-full wp-image-1804" /></h6>



Wenecja, San Marco

<p class="citt">To wnętrze, które jakby wydrążone<br>
sklepia się wyżej w glazurach pozłotnych,<br>
zaokrąglone, gładkie i kosztowne,<br>
stało się miastu przybytkiem ciemności…<!--more-->

<p class="aut">— Rilke w wierszu „San Marco” z tomu „Nowych wierszy część wtóra”, przeł. A. Lam

<h6><img class="rso" src="http://rilke.pl/wp-content/uploads/2014/06/Wenecja_San_Marco.jpg" alt="Wenecja,_San_Marco" width="640" height="506" class="alignnone size-full wp-image-1806" /></h6>



Toskania 1

To przerażające: po innych krajach ludzie podróżują rozsądnie. Często pozwalają, aby kierował nimi przypadek, odkrywają piękne i zaskakujące rzeczy i mnóstwo radości w sposób obfity i dojrzały spada im prosto z nieba. We Włoszech zaś przebiegają ślepi obok tysięcy cichych piękności ku tym oficjalnym osobliwościom, które ich najczęściej tylko rozczarowują.<!--more-->

<p class="aut">— Rilke na kartach „Dziennika florenckiego”, przeł. B. Antochewicz

<h6><img class="rso" src="http://rilke.pl/wp-content/uploads/2014/06/Toskania.jpg" alt="Toskania" width="923" height="604" class="alignnone size-full wp-image-1809" /></h6>



Wenecja 3

I stałem tak między nimi, i rad byłem, że nie wyjeżdżam.
Wkrótce zimno będzie. Miękka ta, opiatyczna Wenecja ich przesądów i potrzeb znika razem z tymi sennymi cudzoziemcami — i pewnego ranka zjawia się ta inna, rzeczywista, czujna, nieprzystępna a krucha aż do pęknięcia, wcale nie wymarzona: ta pośrodku nicości na zatopionych lasach zachciana, wymuszona i wreszcie tak na wskroś istniejąca Wenecja.<!--more-->

<p class="aut">— Rilke na kartach „Maltego”, przeł. W. Hulewicz; poniżej: Pierre-Auguste Renoir „Wenecja. Pałac Dożów”, 1881

<h6><img class="pic" src="http://rilke.pl/wp-content/uploads/2014/06/Pierre-Auguste_Renoir_Wenecja.jpg" alt="Pierre-Auguste_Renoir_Wenecja" width="720" height="598" class="alignnone size-full wp-image-1812" /></h6>



Florencja 2

Nie muszę mówić: Wybacz! Każdym bowiem swym milczeniem błagam Cię o to; i nie muszę prosić: Zapomnij! Oboje bowiem chcemy wspominać nawet te godziny, kiedym pragnął uciec od Ciebie ze wstydu; lecz nawet w tej mojej ślepej ucieczce zawsze biegłem naprzeciw Ciebie.<!--more-->

<p class="aut">— Rilke w „Dzienniku florenckim”, pisanym z myślą o Lou Andreas-Salomé, przeł. W.&nbsp;Markowska

<h6><img class="rso" src="http://rilke.pl/wp-content/uploads/2014/05/Florencja-i.jpg" alt="Florencja-i" width="900" height="499" class="alignnone size-full wp-image-1814" /></h6>



Wenecja 2

<p class="lead">Owe miesiące spędzone w Wenecji to, jak mniemam, jeden z najspokojniejszych okresów w życiu poety.<!--more-->

Mezzanino wielce mu się spodobało, dzielna Gigietta otoczyła go troskliwą pieczą (jej mąż, nazwiskiem Dante, służył u D’Annunzia jako kamerdyner). Towarzyszyło mu jednak uczucie, iż owładnęła nim wenecka gnuśność; uskarżał się po cichu na nieprzemożoną senność i ustawiczne znużenie. I tak żył beztrosko z dnia na dzień, niczym „pośród zwierciadlanych odbić”, stronił od obcych, którzy go zanudzali, choć czasem z chęcią składał wizyty damom weneckiej elity towarzyskiej w ich wspaniałych, starych pałacach.

<p class="aut">— Marie von Thurn und Taxis na kartach swego „Wspomnienia o Rainerze Marii Rilkem”; poniżej: John Singer Sargent „Ponte San Giuseppe di Castello, Venice”, 1903

<h6><img class="rso" src="http://rilke.pl/wp-content/uploads/2014/05/John_Singer_Sargent_Ponte_San_Giuseppe_di_Castello_Venice.jpg" alt="John_Singer_Sargent_Ponte_San_Giuseppe_di_Castello,_Venice" width="960" height="635" class="alignnone size-full wp-image-1817" /></h6>



Paryż 3

Bulwar St. Michel był pusty i przestronny i łatwo się szło po jego lekkiej pochyłości. Okna otwierały się w górze z brzękiem szklanym, a błysk ich leciał jak biały ptak przez ulicę. Powóz o jasnoczerwonych kołach przejechał, a dalej w dole ktoś niósł coś zielonego. Konie w błyszczącej uprzęży biegły przez ciemno spryskaną, czystą jezdnię. Wiatr był poruszony, nowy, łagodny, a wszystko wznosiło się: zapachy, wołania, dzwony.<!--more-->

<p class="aut">— Rilke na kartach „Maltego”, przeł. W. Hulewicz; poniżej: Sekwana i Pont Alexandre III

<h6><img class="rso" src="http://rilke.pl/wp-content/uploads/2014/05/Sekwana_i_Pont_Alexandre_III.jpg" alt="Sekwana_i_Pont_Alexandre_III" width="900" height="600" class="alignnone size-full wp-image-1819" /></h6>



Paryż 2

<p class="lead">Pewnego razu (dosyć wcześnie rano) szedłem sobie w dół bulwarem St. Michel do Biblioteki Narodowej, gdziem zwykł spędzać sporo czasu.<!--more-->

Szedłem tak i cieszyło mnie wszystko, co mógł przynieść mi ten poranek, początek nowego dnia, nawet w tym mieście niosący z sobą powiew świeżości, jasności i pogody. Z przyjemnością patrzyłem na czerwień kół u wozów, wilgotną i chłodną, lśniącą niczym na płatkach kwiatów, cieszyło mnie, że gdzieś na końcu ulicy ktoś mignął jasną zielenią — nie wiadomo dlaczego, ale było mi z tym dobrze.

<p class="aut">— Rilke w liście do Lou Andreas-Salomé, przeł. W. Markowska; poniżej: widok na Ile de la Cité oraz katedrę Notre Dame

<h6><img class="rso" src="http://rilke.pl/wp-content/uploads/2014/04/Ile_de_la_Cité.jpg" alt="Ile_de_la_Cité" width="960" height="720" class="alignnone size-full wp-image-1822" /></h6>



Paryż 1

Nieopisana pełnia, która temu miastu, z jego niewyczerpanym bogactwem zjawisk, pozwala tworzyć krajobrazy ducha pod najsłodszym niebem ziemi.<!--more-->

<p class="aut">— Rilke w liście do Ellen Delp, 1925; poniżej: Pont Alexandre III, fot. A. Gelot

<h6><img class="rso" src="http://rilke.pl/wp-content/uploads/2014/04/Pont_Alexandre_III.jpg" alt="Pont_Alexandre_III" width="720" height="484" class="alignnone size-full wp-image-1824" /></h6>



Villa Pisani w Strà

<p class="lead">Niedługi czas potem udałam się wraz z Rilkem do ukochanej przez nas Wenecji. Znów nastał piękny, pogodny dzień.<!--more-->

Po drodze zatrzymaliśmy się w Udine, by w tamtejszym pałacu arcybiskupim zobaczyć freski Tiepola… Następnie ruszyliśmy do Castelfranco, gdzie z rewerencją pozdrowiliśmy Madonnę Giorgione. Czas ostatniego dłuższego postoju poświęciliśmy na zwiedzanie ogrodów w Strà, gdzie w labiryncie zbłądziła ongiś Duse.</p>

<p class="aut">— Marie von Thurn und Taxis w swym „Wspomnieniu o Rainerze Marii Rilkem”; na fotografii przywołany przez księżną Taxis labirynt w ogrodach Villa Pisani w Strà, założony w latach 1720-1721; w jego centrum wznosi się wieżyczka, na której tarasie znajduje się posąg Minerwy będącej uosobieniem mądrości

<h6><img class="pic" src="http://rilke.pl/wp-content/uploads/2014/03/labirinto-stra.jpg" alt="" width="960" height="498" class="alignnone size-full wp-image-4648" /></h6>



Duino

Słońce dopiero co skryło się za horyzontem, spokojna tafla morza mieniła się głębokim lazurem. Zmierzch z wolna barwił wodę coraz ciemniejszym odcieniem. Wówczas poeta począł czytać nam obie elegie. A kiedy zapadła noc, usłyszeliśmy niezwykły wiersz, którego słowa pozwalają odczuć szum nawałnicy, tchnienie nocy i oddech nieskończoności, owo „Pradawne tchnienie morza…”.<!--more-->

<p class="aut">— Marie von Thurn und Taxis o pewnym niezapomnianym wieczorze w Duino

<h6><img class="pic" src="http://rilke.pl/wp-content/uploads/2014/02/Duino.jpg" alt="Duino" width="720" height="405" class="alignnone size-full wp-image-1828" /></h6>



Rouen

Paryż był tym razem dokładnie taki, jakem go sobie wyobrażał: ciężki, nie do zniesienia… Mój pokój jest pełen wspomnień minionego czerwca, jakby czekał grożąc, że wszystko, co się tu zaczęło, przeżywać będę na nowo, jak wówczas. Ze strachu pojechałem od razu w niedzielę do Rouen. Ogrom katedry mnie zagłuszył, ale tego mi było trzeba. Prowincja francuska ma zawsze w sobie coś uspokajającego…<!--more-->

<p class="aut">— Rilke w liście do Lou Andreas-Salomé, przeł. W. Markowska

<h6><img class="pic" src="http://rilke.pl/wp-content/uploads/2013/12/Rouen.jpg" alt="Rouen" width="960" height="733" class="alignnone size-full wp-image-1830" /></h6>



Wyspa File

„Naszym oczom ukazuje się całe życie nad brzegami — od życia ptaków aż po zwyczajny bieg życia wsi, brązowych i jednobarwnych, schodzących stopniami ku wielkiej, błogosławionej rzece. Gromady pasterzy i kupców, procesje pogrzebowe przeciskające się w pośpiechu, pojedyncze sylwetki kobiet noszących wodę” — pisał Rilke z podróży statkiem w górę Nilu aż do wyspy File i Asuanu, rozkoszując się „nocami, kiedy to bezmiar przestrzeni traktuje człowieka, jak gdyby był płatkiem róży”.<!--more-->

<h6><img class="pic" src="http://rilke.pl/wp-content/uploads/2013/11/David_Roberts_File.jpg" alt="David_Roberts_File" width="960" height="519" class="alignnone size-full wp-image-1832" /></h6>

<p class="ft">David Roberts „Ruiny świątyni na wyspie File”, 1838



Werona

Kiedy późnym wieczorem powróciliśmy do Werony, poeta gorąco zapragnął raz jeszcze zwiedzić Arenę, skąpaną w pozłocie pełni księżyca.<!--more-->

Doznaliśmy wszakże rozczarowania, bowiem potężna brama była już zamknięta, o czym nie omieszkała nam donieść poczciwa, gruba, starsza kobieta, która pod jedną z arkad amfiteatru przechowywała klucz. Na pociechę zaproponowała nam kupno widokówek i fotografii.

<h6><img class="picnl" src="http://rilke.pl/wp-content/uploads/2013/11/Werona.jpg" alt="Werona" width="960" height="640" class="alignnone size-full wp-image-1834" /></h6>

Dostrzegłszy smutek na twarzy Serafico, wdałam się z tym sympatycznym niewieścim cerberem w rozmowę, przywołując całą mą elokwencję tudzież najlepszy wenecki akcent (niewiele się on różni od dialektu z okolic Werony). Wyjaśniłam, iż poeta przybył z krainy barbarzyńców jedynie po to, by ujrzeć Arenę w poświacie księżyca, że przełożył Dantego i jest spokrewniony z „Can Grande”. (Wydaje mi się, że utrzymywałam nawet, iż wywodzi się od niego w linii prostej). Rilke, czując na sobie zachwycone spojrzenie życzliwej kobiety, najwyższym wysiłkiem woli starał się zachować powagę; dzięki Bogu słowo „poeta” ma jeszcze we Włoszech moc magiczną. Bramę otwarto, a my mieliśmy księżyc i Arenę tylko dla siebie, tak długo, jak tego pragnęliśmy. Wciąż widzę w myślach subtelną sylwetkę Serafico, stojącego wysoko na szczycie amfiteatru.

<p class="faut">— Marie von Thurn und Taxis na kartach „Wspomnienia o Rainerze Marii Rilkem”



Praga

Pradawne zaczarowane miasto, gdzie miesza się w jedno tak wiele esencji, gdzie rodzą się czarodziejskie, niepojęte rzeczy, słowa, charaktery i zdarzenia… Tam też mają swe źródło magiczne moce i zaklęcia.<!--more-->

<p class="citt">Nie, z mej pamięci nie uleciał<br>
dzieciństwa dawny dom znajomy…

<p class="aut">— pisze Rilke w wierszu z tomu „Ofiary dla Larów”, przeł. A. Lam.

<h6><img class="pic" src="http://rilke.pl/wp-content/uploads/2013/10/Praga.png" alt="Praga" width="720" height="478" class="alignnone size-full wp-image-1837" /></h6>



Rzym


<p class="lead">Czy jeszcze coś pamiętasz z Rzymu, kochana Lou? Jakim pozostał w Twej pamięci? W mojej zostaną kiedyś tylko fontanny…<!--more-->

Nie zapomnę nigdy odlanego z brązu pomnika Marka Aurelego na Kapitolu, pięknej marmurowej rzeźby w Muzeum Ludovisi, jakiejś kolumny gdzieś w małym zapomnianym kościółku… i może widoku opustoszałej Kampanii, jakiejś samotnej drogi pod wieczór i wielu smutków, jakie tu przeżyłem.

<p class="aut">— Rilke w liście do Lou Andreas-Salomé, przeł. W. Markowska

<h6><img class="pic" src="http://rilke.pl/wp-content/uploads/2013/09/Rzym.jpg" alt="Rzym" width="720" height="540" class="alignnone size-full wp-image-1840" /></h6>



Asyż

Po bolesnym rozstaniu z Magdą von Hattingberg w maju roku 1914, czując „bezgraniczną potrzebę samotności”, Rilke schronił się w Asyżu w Umbrii. Pocieszenia szukał w całkiem nieznanym sobie miejscu, które „podobne niezapisanej stronicy nie przywoła choćby najbłahszego wspomnienia”.<!--more-->

<h6><img class="pic" src="http://rilke.pl/wp-content/uploads/2013/09/Asyż.jpg" alt="Asyż" width="422" height="600" class="alignnone size-full wp-image-1842" /></h6>



Karnak

Ten niewiarygodny świat świątyń Karnaku, na który pierwszego wieczoru i znów wczoraj, przy świetle księżyca tuż po pełni, patrzyłem, patrzyłem, patrzyłem… Tam stoi kolumna o głowicy w kształcie kielicha, samotnie, jedyna, która przetrwała, i nie można jej objąć, tak wznosi się poza kres życia…<!--more-->

O kolumnie tej wspomni poeta w „Sonetach do Orfeusza”:

<p class="citt">Lub ta jedyna kolumna, kolumna w Karnaku,<br>
co przeżyła niemal wieczne świątynie.

<h6><img class="pic" src="http://rilke.pl/wp-content/uploads/2013/08/Karnak.jpg" alt="Karnak" width="960" height="639" class="alignnone size-full wp-image-1844" /></h6>



Toledo

<p class="lead">To niezrównane miasto z mozołem dzierży w obrębie swych murów jałowy, niezmienny, nieujarzmiony krajobraz, górę, szczerą górę, górę wizji — przeogromna wznosi się z niego ziemia, by tuż u wrót jej bramnych stać się światem, stworzeniem, górą i wąwozem…<!--more-->

Nigdy nie zdołam wyrazić, jak wygląda to miejsce, droga Przyjaciółko (to język aniołów, co zagościli pośród ludzi), lecz musi mi Pani uwierzyć na słowo, iż ono istnieje, istnieje naprawdę. Nie sposób go opisać, napełnia je harmonia; teraz rozumiem legendę, mówiącą, iż Bóg, stworzywszy czwartego dnia Słońce, rozjaśnił nim niebo nad Toledo — tak gwieździsta aura spowija to niezwykłe miejsce, tchnące w dal, ku przestrzeni.

<p class="aut">— Rilke w liście do księżnej Marie von Thurn und Taxis, rok 1912

<h6><img class="pic" src="http://rilke.pl/wp-content/uploads/2013/08/Toledo.jpg" alt="Toledo" width="720" height="647" class="alignnone size-full wp-image-1846" /></h6>



Ronda 1

W trakcie swej podróży do Hiszpanii Rilke prawie dwa miesiące spędza w miasteczku Ronda, gdzie „w przedziwnym otoczeniu” powstają m.in. „Trylogia hiszpańska” oraz początkowe wersy „Szóstej elegii duinejskiej”.<!--more-->

<p class="procit">Odbywam tu długie, dalekie wędrówki, niekiedy przez parę godzin słońce tak pali, że odpoczywam pod dębem korkowym… Wszystko, co było i co może mnie jeszcze spotkać, wydaje się w takich chwilach tak mało ważne

— pisze Rilke w liście do Lou Andreas-Salomé.

<h6><img class="pic" src="http://rilke.pl/wp-content/uploads/2013/07/Ronda-i.jpg" alt="Ronda-i" width="960" height="622" class="alignnone size-full wp-image-1848" /></h6>



Belgia

<p class="lead">Brugia była niezrównanie piękna… Nasza mała dziewczynka wszędzie z nami chodziła. W&nbsp;muzeach rozsiadała się na posadzce i bawiła muszelkami zebranymi nad brzegiem morza…<!--more-->

W sierpniu 1906 roku Rilke podróżuje po Belgii. W Furnes przygląda się dorocznej procesji, którą opisze później w swym studium „Furnes”. Wraz z Klarą i Ruth udaje się do Ypres, a następnie spędza dziesięć dni nad morzem w Oostduinkerke. Rilke odwiedza też Brugię. Wrażenia z pobytu w tym mieście znajdą wielorakie odzwierciedlenie w dziele poety; niezapomnianym przeżyciem jest widok Ołtarza św. Jana pędzla Hansa Memlinga z wizerunkiem piszącego oburącz Jana na Patmos. W Gandawie Rilke, Klara i Ruth przyglądają się procesji maryjnej.

<h6><img class="pic" src="http://rilke.pl/wp-content/uploads/2013/07/Grand_Place_w_Brukseli.jpg" alt="Grand_Place_w_Brukseli" width="960" height="882" class="alignnone size-full wp-image-1851" /></h6>

<p class="ft">Grand Place w Brukseli



Les Baux

Czy słyszałaś kiedyś o Les Baux? Idzie się od strony Saint-Remy, gdzie ziemia Prowansji tonie w kwiatach i naraz wszystko jakby kamienieje. Drogę zagradzają trzy góry, ukośnie na siebie zachodzące, rzec by można, trzy odskocznie, z których strącone trzy ostatnie Anioły spadały w straszliwym rozpędzie.<!--more-->

<p class="aut">— Rilke w liście do Lou Andreas-Salomé, przeł. W. Markowska

<h6><img class="pic" src="http://rilke.pl/wp-content/uploads/2013/07/les-baux.jpg" alt="les-baux" width="500" height="333" class="alignnone size-full wp-image-1854" /></h6>



Mira, dolina Brenty

Jakimże wzruszeniem przejmował go widok opustoszałych willi w dolinie Brenty, przede wszystkim tej jednej, o wysokich kolumnach, zwanej „La Malcontenta”, budowli zaiste odosobnionej i posępnej, którą pewien wenecki szlachcic polecił wznieść dla swej córki — skłonnego do melancholii dziewczęcia o imieniu Malcontenta. I znów mógł Rilke do woli snuć marzenia o tej pięknej, przygnębionej smutkiem patrycjuszce.<!--more-->

<p class="aut">— Marie von Thurn und Taxis na kartach „Wspomnienia o Rainerze Marii Rilkem”; na fotografii: Villa Foscari, zwana La Malcontenta, renesansowa willa w miejscowości Mira w pobliżu Wenecji, zaprojektowana przez Palladia na zamówienie braci Foscari

<h6><img class="pic" src="http://rilke.pl/wp-content/uploads/2013/06/Mira_dolina_Brenty.jpg" alt="Mira_dolina_Brenty" width="960" height="637" class="alignnone size-full wp-image-1857" /></h6>


Capri

<p class="citt">Codziennie stajesz mi stromo przed sercem,<br>
góro, skało, urwista<br>
pustko bez drogi: Boże, w którym się wspinam,<br>
spadam samotny<br>
i błądzę… i co dzień jak burza,<br>
w moim wczoraj Przebytym znów się zanurzam<br>
i krążę.<!--more-->

<p class="aut">— Rilke w wierszu „Improwizacje z capryjskiej zimy”, przeł. B. Antochewicz

<h6><img class="pic" src="http://rilke.pl/wp-content/uploads/2013/06/Capri.jpg" alt="Capri" width="960" height="636" class="alignnone size-full wp-image-1860" /></h6>



Mont Saint-Michel

Jeszcze tyle mam Ci do opowiedzenia z Paryża, musisz posłuchać jeszcze o Mont Saint-Michel i o gotyckim kościele Archanioła, który się wznosi na północnym wybrzeżu Normandii, niemal całkowicie oblany morzem, i o wielu, wielu innych rzeczach, które mnie zachwycały, chciałbym Ci jeszcze mówić i choć w cząstce móc Ci je przekazać.<!--more-->

<p class="aut">— Rilke w liście do Lou Andreas-Salomé, przeł. W. Markowska

<h6><img class="pic" src="http://rilke.pl/wp-content/uploads/2013/06/montsaintmichel.jpg" alt="montsaintmichel" width="960" height="631" class="alignnone size-full wp-image-3337" /></h6>



Awinion

Ostatnio przebywałem w Prowansji, w Awinionie, była to jedna z moich najciekawszych podróży. Niemal codziennie przez siedemnaście dni oglądałem olbrzymi pałac papieski, tę hermetycznie zamkniętą twierdzę, w której papiestwo, stojąc w obliczu upadku, próbowało się okopać, zapiekłe w swojej ostatniej wielkiej namiętności. Ilekroć się ogląda ów gmach, co był siedliskiem rozpaczy, wydaje się, że stoi on na skale nieprawdopodobieństwa…<!--more-->

<p class="aut">— Rilke w liście do Lou Andreas-Salomé, przeł. W. Markowska

<h6><img class="pic" src="http://rilke.pl/wp-content/uploads/2013/05/Awinion.jpg" alt="Awinion" width="950" height="631" class="alignnone size-full wp-image-1864" /></h6>



Padwa

Samotnie odkrywam Padwę… i nie mogę wyjść ze zdumienia. Wczoraj freski Giotta, dziś ten wspaniały Prato della Valle. I wszelkie owe nieznane mi rzeczy, które coraz bardziej do mnie, podróżnego, przemawiają.<!--more-->

<p class="aut">— Rilke w liście do księżnej Marie von Thurn und Taxis

<h6><img class="pic" src="http://rilke.pl/wp-content/uploads/2013/05/Padwa.jpg" alt="Padwa" width="531" height="800" class="alignnone size-full wp-image-1867" /></h6>



Florencja 1

Długo zwiedzałem dzieła sztuki we Florencji. Godzinami mogłem przesiadywać przed jakimś obrazem, by wyrobić sobie o nim zdanie, porównując je potem z pięknymi ocenami Burckhardta. Kiedyś zapomniałem stojąc przed Magnificat Botticellego i mych własnych określeń, i obcych formułek. I wtedy to się stało. Czułem się, jakbym stoczył bój i odniósł zwycięstwo… I ogarnęła mnie nieznana dotąd radość.<!--more-->

<p class="aut">— Rilke na kartach „Dziennika florenckiego”, przeł. W. Markowska

<h6><img class="pic" src="http://rilke.pl/wp-content/uploads/2013/05/Florencja.jpg" alt="Florencja" width="427" height="640" class="alignnone size-full wp-image-1872" /></h6>



Wenecja 1

Nie jestem pewien, czy las, którym wędrujemy, nie jest jedynie moim nastrojem, ciemnym, cienistym. Któż wie, może nawet Wenecja jest tylko odczuciem?<!--more-->

<p class="aut">— Rilke na kartach „Dziennika schmargendorfskiego”, przeł. W. Markowska

<h6><img class="pic" src="http://rilke.pl/wp-content/uploads/2013/05/Wenecja.jpg" alt="Wenecja" width="800" height="618" class="alignnone size-full wp-image-1874" /></h6>


