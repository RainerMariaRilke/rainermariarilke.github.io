Sonety do Orfeusza

<p class="cit">Bądź tej nocy z twórczego nadmiaru<br>
cudowną różdżką w twych zmysłów godzinie,<br>
sensem w osobliwym ich spotkaniu.<br>
<br>
A kiedy cię zapomni to, co ziemskie,<br>
do cichej ziemi powiedz: Płynę.<br>
Do bystrej wody powiedz: Jestem.</p>
<p class="tl">{przeł. A. Lam}</p>


Sonety do Orfeusza

<p class="cit">Patrz na kwiaty, wierne temu co ziemskie,<br>
którym użyczamy losu z losu krawędzi, —<br>
ale kto wie! Gdy płaczą nad swym więdnieniem,<br>
tak, być ich żalem i do nas należy.<br>
<br>
Wszystko chce lotu. A my z ciężarem chodzimy,<br>
kładziemy go na wszystko, lubimy to brzemię;<br>
jakimż jesteśmy rzeczom mistrzem dolegliwym,<br>
bo dla nich wieczne dzieciństwo jest szczęściem.</p>
<p class="tl">{przeł. A. Lam}</p>



Elegie duinejskie

<p class="cit">Sław przed Aniołem świat, nie ten wyrażalny, przed nim<br>
próżno byś chełpił się przepychem uczuć; w bezmiarze,<br>
tam, gdzie on czuje stokrotnie, tyś nowicjuszem. Więc pokaż<br>
mu rzeczy zwykłe, co z pokolenia na pokolenie żyją<br>
w nas jako nasza własność, pod ręką, w spojrzeniu.<br>
Powiedz mu rzeczy. Stać będzie wstrząśnięty, jak stałeś<br>
u powroźnika w Rzymie lub u garncarza nad Nilem.</p>
<p class="tl">{przeł. M. Jastrun}</p>



Elegie duinejskie

<p class="cit">Kochający mogliby to wypowiedzieć cudownie,<br>
w powietrzu nocnym, gdyby umieli, gdyż może wszystko<br>
nas zataja. Patrz, drzewa <i>są</i>, domy<br>
zamieszkiwane przez nas jeszcze trwają. My tylko<br>
mijamy obok wszystkiego jak fala powietrza.</p>
<p class="tl">{przeł. M. Jastrun}</p>


Cóż są, o Panie, miasta możne?

<p class="cit">Cóż są, o Panie, miasta możne?<br>
W zatraty, w zguby swej godzinie<br>
są jak ucieczka przed płomieniem<br>
i nic im nie jest pocieszeniem,<br>
i jako cień ich dzień pominie.<br>
<br>
A tam jest śmierć. Nie tamta, co ukłony<br>
już im w dzieciństwie dziwne zasyłała —<br>
tamta śmierć mała, byle zrozumiała;<br>
ale jak owoc cierpki i zielony<br>
w nich śmierć osobna, własna, niedojrzała.</p>
<p class="tl">{przeł. A. Pomorski}</p>



Elegie duinejskie

<p class="cit">Czy nie czas już, byśmy kochając<br>
oderwali się od przedmiotu miłości i drżąc mu sprostali:<br>
jak wytrzymuje strzała cięciwę, aby skupiona w odskoku<br>
była czymś więcej niż jest. Bo nigdzie nie można pozostać.</p>
<p class="tl">{przeł. M. Jastrun}</p>


Elegie duinejskie

<p class="cit">Nie tylko wszystkie poranki lata –, nie tylko<br>
jak w dzień przechodzą i promienieją przed świtem.<br>
Nie tylko dni, tak czułe wśród kwiatów, a górą,<br>
wśród rozrośniętych drzew, mocarne i potężne.<br>
Nie tylko skupienie tych rozbudzonych sił,<br>
nie tylko drogi, nie tylko łąki wieczorem,<br>
nie tylko, po późnej burzy, oddech czystego powietrza,<br>
nie tylko sen nadchodzący i wieczorne przeczucie…<br>
lecz noce! Lecz podniebne, wysokie, letnie<br>
noce, lecz gwiazdy, gwiazdy przychylne ziemi.<br>
O, być umarłym kiedyś i znać je nieskończenie,<br>
te wszystkie gwiazdy: bo jak, jak, jak o nich zapomnieć!</p>
<p class="tl">{przeł. A. Lam}</p>


Mówić przy zasypianiu

<p class="cit">Biją zegary, nawołują się w dźwięku,<br>
i czas prześwieca jak rzeka.<br>
Pies obcy gdzieś naszczekuje po ciemku<br>
w dole na obcego człowieka.<br>
<br>
A potem cisza. I w ciszy potężnej<br>
nie odrywam od ciebie wzroku —<br>
zatrzymanej w nim miękko i niedosiężnej,<br>
gdy rzecz jakaś przesuwa się w mroku.</p>
<p class="tl">{przeł. A. Pomorski}</p>



Quai du Rosaire

<p class="cit">Czy miasto nie przestało istnieć? Spójrz, widzialniej<br>
(według niepojętego prawa)<br>
to miasto wyraźnieje w odwróceniach,<br>
jakby tam w dole nie brakło istnienia;<br>
ogrody wiszą tam nie bez znaczenia,<br>
tam za pełnymi nagłego olśnienia<br>
oknami: taniec w <i>estaminets</i>.</p>
<p class="tl">{przeł. M. Jastrun}</p>



Cisza

<p class="cit">Słyszysz, kochana, wznoszę ręce — słyszysz<br>
szelesty…<br>
Jakież mogłyby samotnych gesty<br>
nie czuć, że je tłum rzeczy podsłuchuje w ciszy?<br>
Słyszysz, zamykam oczy, lecz ten lekki<br>
szmer dobiega także aż do Ciebie.<br>
Słyszysz, kochana, podnoszę powieki…<br>
lecz czemu nie ma tu Ciebie.</p>
<p class="tl">{przeł. M. Jastrun}</p>


Pieśń Abelone

<p class="cit">Ty, której nie mówię, że płacząc leżę nocą<br>
wśród milczenia,<br>
której istnienie mnie upaja kołysząco<br>
do zmęczenia.<br>
Ty, która mi nie mówisz czuwając<br>
dla mnie:<br>
jak my tę całą wspaniałość<br>
moglibyśmy znieść<br>
nie uśmierzając?<br>
<br>
Spojrzyj na kochających,<br>
ledwie wyznali z warg drżących,<br>
jak szybko kłamią.<br>
<br>
Samotnym mnie czynisz. Ciebie jedną mogę zamienić.<br>
Przez chwilę jesteś to ty, a potem znowu szumienie<br>
albo woń, co owiewa mnie rosnąc.<br>
Ach, tamte wszystkie straciłem w ramionach,<br>
tylko ty wciąż na nowo narodzona:<br>
żem nigdy cię nie zatrzymał, trzymam cię mocno.</p>
<p class="tl">{przeł. M. Jastrun}</p>



Lubię te ciemne godziny

<p class="cit">Lubię te ciemne godziny w mym bycie,<br>
gdy zmysły toną w głębinie bezwolne;<br>
jak w starych listach, widzę w nich ukryte<br>
codzienne życie, już dawno minione<br>
i jak legenda dalekie, prześnione.<br>
<br>
I wtedy wiem już, że zyskałem przestrzeń<br>
na drugie życie, co bez czasu płynie.<br>
<br>
Niekiedy czuję się ogromnym drzewem,<br>
rosłym, szumiącym, co ponad mogiłę<br>
wyrasta snem, przez chłopca śnionym skrycie<br>
(którego strzegą podziemne korzenie),<br>
straconym w smutku, żałości i śpiewie.</p>
<p class="tl">{przeł. A. Lam}</p>



Wiem, że modlitwa moja cię nie dotknie

<p class="cit">Wiem, że modlitwa moja cię nie dotknie,<br>
choć jest bluźniercza: jakbym szukał w księdze starej,<br>
żem z tobą spokrewniony – tysiąckrotnie.<br>
<br>
Chcę ci z miłości mych złożyć ofiarę…<br>
<br>
Czy ojciec nie jest dla nas tym, co było;<br>
lata, w których się obcą myślą żyło,<br>
gesty zużyte, ubiór już zetlały,<br>
przekwitłe dłonie i włos wypłowiały?<br>
I jeśli w czasie swym mógł ujść za bohatera,<br>
dziś, gdy rośniemy, spada jak liść i zamiera.</p>
<p class="tl">{przeł. M. Jastrun}</p>


Do Anioła

<p class="cit">Nas przewyższa blask twojego trwania,<br>
i zaledwie upadek nam pojąć;<br>
jak noc czysta wiosennego porównania<br>
dzielisz dzień od dnia pośrodku stojąc.<br>
<br>
Któż by miał kiedykolwiek śmiałość<br>
zmieszać z tobą nasz byt pełen cieni,<br>
ty masz wszystkich wielkości wspaniałość,<br>
kiedy my w małostkach zaprawieni.<br>
<br>
Gdy płaczemy, ledwie wzruszający,<br>
gdy patrzymy, wzrok ledwie czuwaniem,<br>
uśmiech nasz zbyt słabo uwodzący,<br>
a gdy wabi, to kto pójdzie za nim?</p>
<p class="tl">{przeł. M. Jastrun}</p>



Sonety do Orfeusza

<p class="cit">Lecz <i>ciebie</i> chcę teraz, <i>ciebie</i>, którą znałem<br>
jak kwiat niewiadomego mi imienia<br>
<i>raz</i> jeszcze przypomnieć, i w kształcie zmartwychpowstałym<br>
ukazać im, uczestniczkę krzyku nie do zwalczenia.<br>
<br>
Tancerka wpierw, która nagle swoje ciało trwożne<br>
zatrzymała, jakby wlano spiż w jej istnienie dziewczęce,<br>
smutna i zasłuchana – kiedy z woli przemożnej<br>
wtargnęła muzyka w jej przemienione serce.</p>
<p class="tl">{przeł. M. Jastrun}</p>



Przypomnienie

<p class="cit">A ty czekasz, ty czekasz na jedno,<br>
co twe życie wzniesie nieskończenie,<br>
na wielkie, niezwykłe zdarzenie,<br>
na kamieni nagłe przebudzenie,<br>
na głębie, co u nóg twych legną.<br>
<br>
Zmierzchają na półkach twoich<br>
rzędy ksiąg w brąz oprawnych, złoconych,<br>
a ty myślisz o krajach zwiedzonych,<br>
o obrazach, o strojach<br>
kobiet znów utraconych.<br>
<br>
I wiesz nagle: to już kiedyś było.<br>
I podnosisz się. I staje w twych progach<br>
jakiegoś roku, co minął,<br>
Postać, Modlitwa, Trwoga.</p>
<p class="tl">{przeł. M. Jastrun}</p>


Muzyka

<p class="cit">Daj jej milczenie, by dusza spokojnie<br>
powrócić mogła w zmienne fale życia<br>
i aby rosła, mądrze i radośnie,<br>
nim ją zniewoli twa czuła muzyka.<br>
<br>
Patrz, jak już słabiej uderza skrzydłami:<br>
tak, marzycielu, lot jej zmarnotrawisz,<br>
że wątłe pióra, zszargane pieśniami,<br>
nie dźwigną duszy nad mymi murami,<br>
gdy ją przywołam, by przyjaciół bawić.</p>
<p class="tl">{przeł. A. Lam}</p>
