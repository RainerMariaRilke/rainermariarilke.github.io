<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Sto lat temu &middot; Rok 1921</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="slt">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Rok 1921</h2>

<h4>Koniec roku</h4>
<p>Rilke notuje wersy <cite>Die Hand. Siehe die kleine Meise…</cite> oraz <cite>Œil qui ne verra pas, qui donne son image…</cite>, poeta przekłada również sonet <cite>A l’Ami. Je resterais muet, si tu n’eitais poëte…</cite> pióra Xaviera de Magallona ze zbioru <cite>La Pléiade</cite>.</p>

<h4>20 grudnia</h4>
<p>Powstaje wiersz <cite>Oh sage, Dichter, was du tust? – Ich rühme</cite>.</p>

<h4>17 grudnia</h4>
<p>W swoim pierwszym liście do Rilkego, napisanym w związku z zaplanowaną na 12&nbsp;stycznia podróżą z odczytami do Zurychu, Paul Valéry wyraża radość z faktu, że poeta przełoży jego <cite>Eupalinosa</cite>.</p>

<h4>Grudzień</h4>
<p>„Das Inselschiff” (3. Jg., 2. Heft) publikuje wiersz <cite>Der Geist Ariel (Nach der Lesung von Shakespeares Sturm)</cite>, napisany w roku 1913.</p>

<h4>29 listopada</h4>
<p>Pierwszy list Rilkego do Aurelii Gallarati-Scotti-Cittadella, kuzynki Pii Valmarana, którą poeta spotykał przelotnie w Wenecji.</p>

<h4>28 listopada</h4>
<p>Początek korespondencji Rilkego z hrabiną Margot Sizzo, zamieszkałą w Adamosz w Czechosłowacji. Do osobistego spotkania nigdy nie dochodzi.</p>
	
<h4>8 listopada</h4>
<p>Baladine Klossowska, opóźniwszy wyjazd ze względu na spotkanie w Zurychu z profesorem Jeanem Strohlem w sprawie przyszłości swych synów, opuszcza Muzot. Zimę spędza u swojej siostry w Berlinie.</p>

<h4>31 października</h4>
<p>Z Muzot anonsuje Rilke zaręczyny swojej córki Ruth z referendarzem Carlem Sieberem, wyjawiając tym samym swój nowy adres. Zaręczyny mają miejsce w posiadłości Liebau w Vogtland.</p>

<h4>17 października</h4>
<p>Rilke sposobi się do „całkowitej samotności” w Muzot, nadrabiając zaległości w korespondencji.</p>

<h4>15 października</h4>
<p>Do Muzot przybywa Frida Baumgartner. Baladine przyucza ją do roli nowego gospodyni.</p>

<h4>13 października</h4>
<p>Powstają wersy <cite>Der Gram ist schweres Erdreich…</cite>, które Rilke zapisuje na brzegu akwareli Baladine Klossowskiej, przedstawiającej śpiącego na sofie poetę.</p>

<h4>Październik</h4>
<p>„Das Inselschiff” (3. Jg., 1. Heft) publikuje przekłady Rilkego pięciu sonetów Michała Anioła.</p>
	
<h4>5/7 września</h4>
<p>Rilke spisuje przedmowę do <cite>Das Märchen vom Kaiser Huang-Li</cite>, napisanej przez księżną Marie Taxis w roku 1916 dla swoich wnuków.</p>

<h4>30 sierpnia</h4>
<p>Rilke wyjeżdża do Zurychu i Kaiserstuhl, Baladine zaś do Beatenbergu. 3&nbsp;września oboje wracają do Muzot.</p>

<h4>7 i 8 sierpnia</h4>
<p>Muzot po raz pierwszy odwiedza Werner Reinhart, który wynajął château dla Rilkego.</p>

<h4>Sierpień</h4>
<p>Czasopismo „Das Inselschiff” (2. Jg., 6. Heft) publikuje przekłady Rilkego dwóch sonetów Petrarki (sonety 57 i 61).</p>

<h4>26 lipca</h4>
<p>Rilke wprowadza się do Château de Muzot.</p>

<h4>8 lipca</h4>
<p>Rilke ponownie odwiedza Sierre. Dzień później zatrzymuje się w Sion, Hôtel de la Poste.</p>

<h4>1 lipca</h4>
<p>Rilke i Baladine po raz pierwszy odwiedzają Muzot. Następnie udają się do Lozanny i Genewy.</p>

<h4>30 czerwca</h4>
<p>Tuż przed wyjazdem z Sierre Rilke i Baladine zauważają w oknie salonu fryzjerskiego fotografię trzynastowiecznej wieży niewielkiego château, opatrzoną napisem „na sprzedaż lub do wynajęcia”. Znajdowała się ona w odległości kilku kilometrów od Sierre, przy drodze prowadzącej na północ do Montana. „Chère, c’est peut-être mon Château en Suisse, peut-être!” (z listu poety do Nanny Wunderly-Volkart).</p>

<h4>28 czerwca</h4>
<p>Pod wieczór Rilke i Baladine Klossowska przybywają do Sierre; zatrzymują się w Hôtel Bellevue.</p>

<h4>23 czerwca</h4>
<p>Rilke i Baladine odwiedzają Château de Mex, gdzie spotykają Madame de Sévery, „najszlachetniejszą postać, jaką poznałem w Szwajcarii” (z listu Rilkego do Nanny Wunderly-Volkart).</p>

<h4>17 czerwca</h4>
<p>Do Etoy przyjeżdża Baladine Klossowska. Następnego dnia Rilke i Baladine wyruszają do Genewy, a 20 czerwca do Lozanny, skąd płyną statkiem do Morges, gdzie zwiedzają tamtejsze muzeum.</p>

<h4>Od 7 do 13 czerwca</h4>
<p>Księżna Marie Taxis odwiedza swoich wnuków Raymonda i Louisa w Rolle. Synowie Paszy uczęszczają tam do szkół. 9 czerwca księżna spotyka się z Rilkem w Etoy. Poeta odczytuje jej dwie elegie (trzecią i czwartą), których księżna jeszcze nie znała.</p>

<h4>Czerwiec</h4>
<p>Na łamach „Inselschiff” (2. Jg., 5. Heft) ukazuje się opowiadanie <cite>Die Totengräber</cite> (opublikowane po raz pierwszy w roku 1903) oraz wiersz <cite>Schlußstück. Der Tod ist groß…</cite> (napisany na przełomie lat 1900/01).</p>

<h4>Od 15  maja do 28 czerwca</h4>
<p>Rilke przebywa z krótkimi przerwami w Le Prieuré d’Etoy, gdzie wynajmuje mieszkanie w pensjonacie urządzonym w budynku dawnego klasztoru augustianów.</p>

<h4>10 maja</h4>
<p>Rilke opuszcza Berg. Nanny Wunderly oraz jej syn Charles odwożą poetę do Le Prieuré d’Etoy nad Jeziorem Genewskim.</p>

<h4>Od 24 do 30 kwietnia</h4>
<p>W przedostatnim tygodniu pobytu w zamku Berg spisuje Rilke dłuższy fragment prozą, który zatytułuje <cite>Das Testament</cite>. Jedyny odpis otrzyma Baladine Klossowska, liczący 66 luźnych kart oryginał przekaże poeta Nanny Wunderly-Volkart. Utwór pozostanie nieopublikowany aż do roku 1975.</p>

<h4>9 kwietnia</h4>
<p>Baladine Klossowska razem z synami wyjeżdża z Genewy do Berlina. Na prośbę Rilkego nie odwiedza go już w Bergu. <cite>Correspondance</cite> Rilkego i Merline z okresu od 1 lutego do 9 kwietnia obejmuje 74 listy, w tym 36 pióra Rilkego, 38 Baladine, niektóre liczą ponad dziesięć stronic.</p>

<h4>2 kwietnia</h4>
<p>Rilke zapisuje wiersz w języku francuskim <cite>Cimetière à Flaach. Tombeaux, tombeaux, debout comme des personnes…</cite>.</p>

<h4>Kwiecień</h4>
<p>Na łamach „Inselschiff” (2. Jg, 4. Heft) ukazuje się dokonany przez Rilkego z  początkiem roku 1921 przekład utworu Baudelaire’a <cite>Les plaintes d’un Icare. Die bei den Dirnen trafen…</cite>.</p>

<h4>24 marca</h4>
<p>Na Wielkanoc przesyła Rilke Baladine Klossowskiej odpis swoich pierwszych przekładów z Valéry’ego, opatrzony dedykacją: <cite>Le Cimetière marin avec l’Amateur de Poèmes. Traduction de R.M.R. Berg à Irchel, le 14 et le 16 mars 1921 / René à M., Pâques 1921</cite>.</p>

<h4>12 i 14 marca</h4>
<p>Rilke przekłada wiersz Valéry’ego <cite>Le Cimetière marin</cite> (<cite>Der Friedhof am Meer</cite>), nadto jego utwór prozą <cite>L’Amateur des poèmes</cite>, który zostanie opublikowany dopiero w roku 1931 na łamach „Inselschiff” (Jg. 12).</p>

<h4>Przed końcem marca</h4>
<p>Powstaje drugi cykl wierszy <cite>Aus dem Nachlaß des Grafen C. W.</cite> Jedenaście utworów Rilke spisuje na luźnych kartkach bez ustalonej kolejności i numeracji. Przed 6 marca notuje poeta wiersze <cite>Schöne Aglaja, Freundin meiner Gefühle</cite> oraz <cite>Ich ging; ich wars, der das Verhängnis säte</cite>.</p>

<h4>Początek marca</h4>
<p>Rilke przesyła Baladine Klossowskiej „Insel-Almanach auf das Jahr 1908”, zawierający <cite>Die fünf Briefe der Schwester Marianna Alcoforado</cite>.</p>

<h4>21 lutego</h4>
<p>Rilke odwiedza Nanny Wunderly w Meilen, nim drogą przez Rzym wyruszy ona na Sycylię.</p>

<h4>12/13 lutego</h4>
<p>Ponowna wizyta Baladine Klossowskiej w zamku Berg. 14 lutego Rilke towarzyszy jej do Zurychu, po czym wraca do Bergu.</p>

<h4>1 lutego</h4>
<p>Rilke wraca do zamku Berg, Baladine zaś wyjeżdża do Genewy.</p>

<h4>30 stycznia</h4>
<p>Rilke i Baladine opuszczają Berg i udają się do Zurychu, gdzie następnego dnia dochodzi do pierwszego spotkania Baladine i Nanny Wunderly.</p>

<h4>23 stycznia</h4>
<p>Rilke razem z Baladine Klossowską wraca do zamku Berg. Tego samego dnia do Bergu z wielokrotnie przekładaną wizytą przybywa Anton Kippenberg.</p>

<h4>Od 6 do 22 stycznia</h4>
<p>Rilke przebywa w Genewie.</p>

</article>

</main>

			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
