<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Clara Rilke-Westhoff</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="st">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Clara Rilke-Westhoff</h2>

<p>Rodzice Clary — Friedrich Westhoff, zamożny kupiec bremeński oraz jego druga żona Johanna — starali się rozwinąć talent artystyczny, jakim obdarzona była ich córka. Westhoff w wolnych chwilach z pasją oddawał się malarstwu, jego żona natomiast prowadziła zgoła niekonwencjonalny tryb życia, znajdując upodobanie w rozrywkach na wolnym powietrzu oraz jeździe na bicyklu.</p>

<img class="p90" src="images/paula-modersohn-becker-clara-westhoff.jpg" alt="paula-modersohn-becker-clara-westhoff" />

<p class="fig">Portret Clary Rilke-Westhoff pędzla Pauli Modersohn-Becker, 1905, Hamburger Kunsthalle</p>

<p>Zamożna rodzina Westhoffów mogła sobie pozwolić na finansowanie studiów córki. Mając siedemnaście lat, Clara rozpoczęła trzyletnią naukę w szkołach artystycznych Monachium i Dachau; w 1895 r. zwiedziła monachijską wystawę Sezession oraz międzynarodową wystawę, która stała się pierwszym sukcesem grupy artystów z Worpswede.</p>

<p>Mackensen, będąc nie tylko malarzem, lecz także rzeźbiarzem, od razu właściwie ocenił jej uzdolnienia i nauczył ją podstaw modelunku. Clara zdołała zaskarbić sobie przyjaźń Pauli Becker; często rysowały razem tego samego modela, wspólnie spędzały też większość wolnego czasu.</p>

<p>Rok później Paula odwiedziła Clarę w Lipsku, gdzie rzeźbiarka przez kilka tygodni pobierała nauki u Maxa Klingera, po czym, na przełomie roku podążyły razem do Paryża, jako że Clara postanowiła podjąć w Académie Julian studia z zakresu anatomii — studia niedostępne dla kobiet w ówczesnych Niemczech.</p>

<p>Dzięki listom polecającym od Maxa Klingera Clara miała sposobność odwiedzić Auguste’a Rodina w jego atelier przy rue de l’Université oraz przez pewien czas pracować pod kierunkiem mistrza, który czasem sam przeprowadzał korektę jej prac. Wrażenia, jakie Paula i Clara wyniosły tamtego lata z pobytu w Paryżu, a w szczególności ich odkrycie malarstwa Cézanne’a, dały im po powrocie do Worpswede poczucie zadowolenia i wewnętrznej harmonii.</p>
</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
