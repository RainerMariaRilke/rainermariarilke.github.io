<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Sto lat temu &middot; Rok 1924</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="slt">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Rok 1924</h2>

<h4>24 i 25 października</h4>
<p>Rilke gości w Muzot polskiego tłumacza Witolda Hulewicza, który przywozi poecie z Paryża pozdrowienia od Valéry’ego. Po powrocie do Polski Hulewicz publikuje artykuł „Dwa dni u autora <cite>Księgi obrazów</cite>”.</p>

<h4>15 października</h4>
<p>Potężna topola rosnąca przy rozwidleniu drogi w pobliżu Muzot zostaje ścięta. „Zapisałem tę smutną datę na stronicy w księdze gości, tworzy ona ponury kontrapunkt dnia, w którym po wizycie Valéry’ego zasadziliśmy wierzbę – wyznał Rilke w liście do Nanny Wunderly. – Nie może sobie Pani wyobrazić, jak bardzo zmienił się krajobraz, od kiedy utracił swą miarę i wzór pionu; jak gdyby go powalono i stał się płaski… I że też coś, co tak głęboko wryło się człowiekowi w świadomość, zniknęło mu z oczu nagle, z dnia na dzień!”.</p>

<h4>5 października</h4>
<p>Rilke notuje <cite>Schwerkraft. Mitte, wie du aus allen / dich ziehst</cite>. Utwór zostanie włączony do zbioru <cite>Aus Taschen-Büchern</cite> i opublikowany na łamach „Europäische Revue” w kwietniu 1925 roku.</p>

<h4>Od 1 do 3 października</h4>
<p>Powstają <cite>Handinneres. Innres der Hand. Sohle, die nicht mehr geht</cite> oraz <cite>Aus dem Umkreis: Nächte. Nacht. Oh du in Tiefe gelöstes / Gesicht an meinem Gesicht</cite>. Oba utwory, włączone do zbioru <cite>Aus Taschen-Büchern</cite>, zostaną opublikowane na łamach „Europäische Revue” w kwietniu 1925 roku.</p>

<h4>Od 29 września do 3 października</h4>
<p>Rilke przekłada utwór Paula Valéry’ego <cite>Eupalinos</cite>.</p>

<h4>Koniec września</h4>
<p>Rilke notuje dwa wiersze: <cite>Garten-Nacht. Nebelnd schweben durch den Rosenbogen</cite> oraz <cite>Aus dem Umkreis: Nächte. Gestirne der Nacht, die ich erwachter gewahre</cite>. Poeta włączy je w roku 1925 do zbioru <cite>Aus Taschen-Büchern</cite>.</p>

<h4>Od 7 do 16 września</h4>
<p>Rilke gości u Richarda Weiningera w Ouchy-Lausanne. Powstają wówczas wiersze z cyklu <cite>Les Roses</cite> (utwory I-XXIV, wiersze XX oraz ostatni zostaną włączone do tomu w roku 1926). Zbiór <cite>Les Roses</cite> ukaże się drukiem dopiero po śmierci poety.</p>
	
<h4>Koniec sierpnia</h4>
<p>Powstaje wiersz <cite>Tous mes adieux sont faits. Tant de départs / m’ont lentement formé dès mon enfance</cite>, zamykający tom <cite>Vergers</cite>. Spośród utworów napisanych w przeciągu września i października w zbiorze znajdzie się tylko jeden: <cite>La Passante d’Été</cite>. W pierwszych dniach września poeta kończy też <cite>Quatrains Valaisans</cite>.</p>

<h4>18 sierpnia</h4>
<p>Dziewiąty list do Eriki Mitterer zawiera wiersze <cite>Für Erika 1 und 2</cite> oraz <cite>Über dem Bildnis</cite>.</p>

<h4>11 lub 12 sierpnia</h4>
<p>Powstaje wiersz <cite>Nachthimmel und Sternenfall. Der Himmel, groß, voll herrlicher Verhaltung</cite>. Poeta włączy go w roku 1925 do zbioru <cite>Aus Taschen-Büchern</cite>.</p>

<h4>7 sierpnia</h4>
<p>Siódma wierszowana odpowiedź na list Eriki Mitterer zawiera cykl wierszy <cite>Für Erika 1-9</cite>. Pięć pierwszych utworów powstało z końcem lipca w Meilen.<br />
Tego samego dnia śle poeta ósmy list do Eriki; zawiera on <cite>Lied für die junge Freundin. Übersetz mir den Rosenduft</cite>.</p>

<h4>Od początku sierpnia do początku września</h4>
<p>W Muzot powstają kolejne <cite>poèmes français</cite>. <cite>Les Quatrains Valaisans</cite>, cykl złożony z trzydziestu sześciu czterowierszy, ukaże się w roku 1926 wraz z tomem <cite>Vergers</cite> nakładem paryskiego wydawnictwa Nouvelle Revue Française.</p>

<h4>2 sierpnia</h4>
<p>Rilke wraca do Muzot. Z początkiem sierpnia notuje ostatni utwór z cyklu <cite>Im Kirchhof zu Ragaz Niedergeschriebenes</cite>, a także <cite>Magie. Aus unbeschreiblicher Verwandlung stammen</cite>.</p>

<h4>Koniec lipca</h4>
<p>Rilke przesyła Kippenbergowi maszynopis swoich przekładów <cite>Paul Valéry / Traductions de Charmes ou Poèmes</cite>.</p>

<h4>Od 23 lipca do 1 sierpnia</h4>
<p>Rilke gości u Nanny Wunderly w Untere Mühle w Meilen.</p>

<h4>Połowa lipca</h4>
<p>Powstają wiersze <cite>Ach, im Wind gelöst</cite>, <cite>Empfange nun von manchem Zweig ein Winken</cite>, <cite>Blick, der mich dunkel erwog</cite> oraz <cite>Welt war in dem Antlitz der Geliebten</cite>. Tylko ostatni utwór włączy poeta do zbioru <cite>Aus Taschen-Büchern</cite>; Katharina Kippenberg wybierze go w roku 1926 do publikacji w „Insel-Almanach”.</p>

<h4>Lipiec</h4>
<p>Z Ragaz śle Rilke wierszowane listy do Eriki Mitterer; 1 lipca spisuje trzeci, 5 lipca czwarty, 12 lipca piąty, zaś 22 lipca szósty.</p>

<h4>Od 1 do 21 lipca</h4>
<p>Rilke notuje cykl wierszy opatrzonych wspólnym tytułem <cite>Im Kirchhof zu Ragaz Niedergeschriebenes I-IX</cite>; ostatni, dziewiąty utwór powstanie dopiero z początkiem sierpnia w Muzot. Poeta włączy ów cykl do zbioru <cite>Aus Taschen-Büchern 1925</cite>.</p>

<h4>Od 28 czerwca do 23 lipca</h4>
<p>Rilke przebywa w Bad Ragaz; zatrzymuje się w starym Hof Ragaz, należącym w owym czasie do rodziny Simon. Poeta spędza czas w towarzystwie księcia i księżnej Taxis. Już w pierwszych dniach pobytu Rilke spotyka się w Hof Ragaz z Clarą von Salis-Soglio, matką swego przyjaciela Guidona von Salis.</p>

<h4>Przed końcem lipca</h4>
<p>Powstają kolejne <cite>poèmes français</cite>; cztery utwory Rilke umieści w zbiorze <cite>Vergers</cite> – wśród nich cykl <cite>La Fenêtre I-III</cite> oraz dwa wiersze napisane z końcem lipca w Meilen: <cite>J’ai vu dans l’œil animal</cite> i <cite>Faut-il vraiment tant de danger</cite>.</p>

<h4>Od 18 do 27 czerwca</h4>
<p>Podróż automobilem po Szwajcarii, Rilkemu towarzyszy Nanny Wunderly. Z Muzot trasa wiedzie przez Bex, Lozannę, La Sarraz, Yverdon, Valangin i Neuchâtel do Berna.</p>

<h4>12 czerwca</h4>
<p>Rilke pisze cykl <cite>Le Noyer I-III</cite> i dedykuje go Jeanne de Sépibus-de Preux.</p>

<h4>Początek czerwca</h4>
<p>Powstają wiersze <cite>Noch fast gleichgültig ist dieses Mit-dir-sein</cite>, <cite>Mädchen ordnen dem lockigen / Gott seinen Rebenhang</cite> oraz <cite>An der sonngewohnten Straße</cite>. Ostatni utwór zostanie opublikowany w „Insel-Almanach auf das Jahr 1927”.</p>

<h4>3 czerwca</h4>
<p>Rilke przesyła Erice Mitterer pierwszą odpowiedź na jej list. Wierszowana korespondencja między artystami obejmuje trzynaście „listów” poety oraz około pięćdziesięciu pojedynczych utworów, napisanych przed 24 sierpnia 1924 roku.</p>

<h4>22 maja</h4>
<p>W „Navigare necesse est. Eine Festgabe für Anton Kippenberg zum 22. Mai 1924”, okolicznościowym zeszycie wydanym z okazji pięćdziesiątych urodzin wydawcy, ukazuje się wiersz Rilkego <cite>Der Reisende. Auf einer Reise geschrieben, für den aus unerschöplichem Vertrauen mitwirkenden Freund so vieler Jahre, Wege und Wandlungen</cite>.</p>

<h4>Od 17 do 29 maja</h4>
<p>W Muzot i Sierre goszczą Clara Rilke i jej brat Helmuth Westhoff. To ostatnie spotkanie poety z żoną.</p>

<h4>Połowa maja</h4>
<p>Rilke otrzymuje w Muzot pierwszy z wierszowanych „listów” Eriki Mitterer.</p>

<h4>30 kwietnia</h4>
<p>Odwiedziny Fanette Clavel oraz wspólna przejażdżka automobilem do Montreux, Vevey i Bex.</p>

<h4>25 kwietnia</h4>
<p>Do Sierre przyjeżdżają Kippenbergowie (pozostają tam do 28 kwietnia). 27 kwietnia goszczą w Muzot na herbacie. To ostatnie osobiste spotkanie Rilkego z małżeństwem wydawców.</p>

<h4>24 kwietnia</h4>
<p>Do Rilkego dociera wieść o śmierci Eleonory Duse.</p>

<h4>17 kwietnia</h4>
<p>W Muzot goszczą Werner Reinhart i skrzypaczka Alma Moodie. Trzy dni później, w niedzielę wielkanocną, dołączają do nich Hans Reinhart oraz Ernst Krenek wraz z żoną, córką Gustava Mahlera.</p>

<h4>10 kwietnia</h4>
<p>Rilke dziękuje Witoldowi Hulewiczowi, który zrelacjonował przebieg poświęconego poecie wieczoru w Wilnie. Cieszy go również spełnienie dawnego marzenia o posiadaniu „zbioru słynnych paryskich wykładów Adama Mickiewicza”.</p>

<h4>6 kwietnia</h4>
<p>W Muzot odwiedza Rilkego Paul Valéry. Na pamiątkę spotkania Valéry wpisuje w księdze gości dedykację: <cite>Ce jour de solitude à deux, mon cher Rilke, toujours me sera précieux. Je vous en remercie de tout cœur. P. V.</cite><br />
Dwa dni później na pamiątkę tego wydarzenia zasadzono w ogrodzie Muzot wierzbę. Rilke ofiarowuje córce Valéry’ego Agathe wiersz <cite>A Mademoiselle Valéry (poeur son album) / A la bougie éteinte, / dans la chambre rendue à l’espace</cite>, włączony później do zbioru <cite>Vergers</cite>.</p>

<h4>Koniec marca</h4>
<p>Rilke notuje wiersz <cite>Götter schreiten vielleicht immer im gleichen Gewähren</cite>, który trafi później do zbioru <cite>Aus Taschen-Büchern und Merk-Blättern</cite>.</p>

<h4>Początek marca</h4>
<p>Rilke nakreśla kolejny cykl <cite>Poèmes français</cite> – siedem wierszy <cite>Printemps I-VII</cite> zostanie włączonych do zbioru <cite>Vergers</cite>.</p>

<h4>Koniec lutego</h4>
<p>Powstają wiersze <cite>Vergänglichkeit. Flugsand der Stunden. Leise fortwährende Schwindung</cite> oraz <cite>Ach, wie ihr heimlich vergeht</cite>. Pierwszy utwór zamieści Rilke w „Insel-Almanach auf das Jahr 1925”, drugi pozostanie w zbiorze rękopiśmiennym.</p>

<h4>Około 20 lutego</h4>
<p>Powstaje wiersz <cite>Vorfrühling. Härte schwand. Auf einmal legt sich Schonung</cite>, który zostanie opublikowany na łamach „Insel-Almanach auf das Jahr 1925”. Rilke notuje również dwa kolejne utwory z cyklu <cite>Entwürfe aus zwei Winterabenden</cite>.</p>

<h4>Połowa lutego</h4>
<p>Od połowy lutego aż do czerwca prócz wierszy w języku francuskim powstaje w Muzot także ponad dwadzieścia utworów po niemiecku, wśród nich <cite>Eros. Masken! Masken! Daß man Eros blende</cite>, <cite>Irrlichter. Wir haben einen alten Verkehr / mit den Lichtern im Moor</cite> oraz <cite>Da dich das geflügelte Entzücken</cite>. <cite>Eros</cite> ukaże się na łamach „Insel-Almanach auf das Jahr 1925”, oba pozostałe wiersze włączy poeta do zbioru <cite>Aus Taschen-Büchern und Merk-Blättern</cite>.</p>

<h4>15 lutego</h4>
<p>Rilke dziękuje Witoldowi Hulewiczowi za ogromne zaangażowanie w propagowanie jego dzieł i przesyła mu egzemplarz <cite>Elegii duinejskich</cite> wraz z wierszem <cite>Glücklich, die wissen, daß hinter allen / Sprachen das Unsägliche steht</cite> oraz dedykacją <cite>Dem getreuen und tätigen Vermittler: Witold Hulewicz (Olwid) in Dankbarkeit: R.M.R.</cite></p>

<h4>Od 13 do 15 lutego</h4>
<p>Rilke notuje niewielki cykl <cite>Prélude</cite> oraz siedem wierszy, do których 20 lutego dołączą dwa kolejne. Owe <cite>Entwürfe aus zwei Winterabenden</cite> (<cite>Szkice z dwóch wieczorów zimowych</cite>) prześle poeta w maju Antonowi Kippenbergowi.</p>

<h4>7 lutego</h4>
<p>Rilke przesyła Paulowi Valéry obszerny rękopis zawierający przekłady wierszy ze zbioru <cite>Charmes</cite>, powstałe w trakcie minionej zimy.</p>

<h4>Początek lutego</h4>
<p>Powstają pierwsze <cite>Poèmes Français</cite>, wiersze w języku francuskim. Spośród około trzydziestu czterech napisanych w przeciągu lutego dwadzieścia znajdzie się w późniejszym zbiorze <cite>Vergers</cite>.</p>

<h4>Koniec stycznia</h4>
<p>Powstaje wiersz <cite>Die Frucht. Das stieg zu ihr aus Erde, stieg und stieg</cite>. Choć nieopublikowany, utwór ten zostanie w listopadzie 1925 roku włączony do rękopiśmiennego zbioru <cite>Aus Taschen-Büchern und Merk-Blättern</cite>.</p>

<h4>20 stycznia</h4>
<p>Rilke wraca z Val-Mont do Muzot.<br />
Powstaje wiersz <cite>Starker Stern, der nicht den Beistand braucht</cite> z dopiskiem na rękopisie: <cite>20 et 21 Janvier, à mon retour à Muzot, d’ou la Vénus était admirablement visible le soir de ma rentrée</cite>.</p>

<h4>Od 28 grudnia 1923 do 20 stycznia 1924 roku</h4>
<p>Pierwszy pobyt Rilkego w Clinique Val-Mont sur Territet nad Jeziorem Genewskim.</p>


</article>

</main>

			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
