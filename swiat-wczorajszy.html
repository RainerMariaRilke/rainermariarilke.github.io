<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Świat wczorajszy</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="st">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Świat wczorajszy</h2>

<p>Fascynujący obraz zamierzchłej epoki. Postacie, miejsca oraz barwne czasy, które odeszły bezpowrotnie.</p>


<h4><a href="lou-andreas-salome">Lou Andreas-Salomé</a></h4>

<p>Wieczorem 12 maja roku 1897 René Rilke został przedstawiony „dwu wspaniałym kobietom — jak relacjonował później swej matce — sławnej pisarce Lou Andreas-Salomé oraz podróżniczce po Afryce Friedzie von Bülow”. Obie panie dopiero co przybyły do Monachium, gdzie zamierzały spędzić kilka miesięcy, i zamieszkały w pensjonacie przy pobliskiej Schellingstraße.</p>

<h4><a href="marie-von-thurn-und-taxis-hohenlohe">Księżna Marie von Thurn und Taxis-Hohenlohe</a></h4>

<p>Przez wzgląd na swe pochodzenie i wychowanie, gust oraz zmysł estetyczny księżna Marie von Thurn und Taxis-Hohenlohe reprezentowała najlepsze cechy ponadnarodowej arystokracji środkowej Europy czasów przedwojennych.</p>

<h4><a href="clara-rilke-westhoff">Clara Rilke-Westhoff</a></h4>

<p>Rodzice Clary — Friedrich Westhoff, zamożny kupiec bremeński oraz jego druga żona Johanna — starali się rozwinąć talent artystyczny, jakim obdarzona była ich córka. Westhoff w wolnych chwilach z pasją oddawał się malarstwu, jego żona natomiast prowadziła zgoła niekonwencjonalny tryb życia, znajdując upodobanie w rozrywkach na wolnym powietrzu oraz jeździe na bicyklu.</p>

<h4><a href="paula-modersohn-becker">Paula Modersohn-Becker</a></h4>

<p>Życie Pauli Becker do pewnego stopnia przypominało życie Rilkego. Swój talent plastyczny, który okazywała od najmłodszych lat, rozwijała z pomocą uzdolnionej artystycznie matki. Dzięki wsparciu lepiej sytuowanych krewnych mogła podjąć studia w Anglii i Berlinie, a także — po ukończeniu dwudziestego pierwszego roku życia — spędzić miesiąc w kolonii artystycznej w Worpswede.</p>

<h4><a href="valerie-von-david-rhonfeld">Valerie von David-Rhonfeld</a></h4>

<p>Valerie von David-Rhonfeld, zwana Vally, pierwsza „prawdziwa” miłość w życiu poety. Utalentowana artystycznie, naśladowała nieco ekscentryczny styl życia praskiej bohemy. To jej zadedykował Rilke swój pierwszy tom wierszy <cite>Życie i pieśni</cite>.</p>

<h4><a href="wera-ouckama-knoop">Wera Ouckama Knoop</a></h4>

<p>Jesienią roku 1921 Rilke otrzymuje list, który budzi w nim przejmujące wzruszenie. Jego autorką jest Gertruda Ouckama Knoop, jej córka Wera — przed wojną towarzyszka zabaw Ruth Rilke w Monachium, dziewczyna niezwykłej urody, zapowiadająca się na pełną gracji balerinę — zmarła rok po zakończeniu wojny, mając zaledwie dziewiętnaście lat.</p>

<h4><a href="marina-cwietajewa">Marina Cwietajewa</a></h4>

<p>Rilke na kilka zaledwie miesięcy przed śmiercią odnalazł wielką miłość, miłość doskonałą; to duchowa mara, piruet unoszący donikąd, zdobycz jednej tylko idei — kobieta jest Rosjanką, poetką, której Rilke nigdy nie widział.</p>

<h4><a href="sidonie-nadherny-von-borutin">Sidonie Nádherný von Borutin</a></h4>

<p>Baronównę Sidonie Nádherný von Borutin, panią na czeskich Janowicach, poznał Rilke w roku 1906, gdy razem z matką Amalie zwiedzała atelier Rodina w podparyskim Meudon. Ich znajomość oraz wymiana listów trwała nieprzerwanie aż do śmierci poety.</p>

<h4><a href="anna-de-noailles">Anna de Noailles</a></h4>

<p>Monsieur Rilke, co Pan myśli o miłości, co Pan sądzi o śmierci? — zapytała hrabina de Noailles, przeszywając poetę swym władczym spojrzeniem. Rilke był zażenowany i oniemiały.<br />
Grudzień roku 1909. Od księżnej Marie von Thurn und Taxis, przebywającej podówczas z wizytą w Paryżu, Rilke otrzymuje zaproszenie na herbatę do Hotel Liverpool. Na spotkaniu ma być również obecna francuska poetka, hrabina Anna de Noailles, księżniczka Bibesco Bassaraba de Brancovan, autorka tomików <cite>Le Cœur innombrable</cite>, <cite>L'Ombre des jours</cite> czy <cite>Les Vivants et les morts</cite>.</p>

<h4><a href="luise-von-schwerin">Luise von Schwerin</a></h4>

<p>W roku 1905 nawiązuje Rilke znajomość z hrabiną Luise von Schwerin, z domu Freiin von Nordeck zur Rabenau, która zaprasza go do swej rodowej siedziby Friedelhausen w Hesji. Tam też poznaje poeta rodzinne grono hrabiny — córkę Gudrun i jej męża, barona Jacoba von Uexküll (dla ich córki o niezwykłym imieniu Damajanti napisze Rilke powiastkę), macochę hrabiny Julie von Nordeck oraz siostrę Alice Faehndrich, właścicielkę willi na Capri, w której będzie Rilke gościł dwukrotnie.</p>

<h4><a href="eleonora-duse">Eleonora Duse</a></h4>

<p>Eleonorę Duse, sławną włoską aktorkę, poznał Rilke osobiście latem roku 1912 w Wenecji. „Byliśmy jak para, co bierze udział w jakowymś misterium dawnym, a każde z nas mówi swą cichą rolę, jakby z nakazu legendy” — pisał poeta w liście do księżnej Marie von Thurn und Taxis.</p>

<h4><a href="loulou-albert-lazard">Loulou Albert-Lazard</a></h4>

<p>Malarkę Loulou Albert-Lazard poznał Rilke późnym latem roku 1914 w Irschenhausen w dolinie Izary. To właśnie w okresie znajomości z Loulou, nazywaną Lal, powstały niezapomniane wiersze <cite>Wciąż tak samo, choć znamy krajobraz miłości</cite>, <cite>Porzucony na górach serca</cite> czy <cite>Początek miłości</cite>.</p>

<h4><a href="claire-studer">Claire Studer</a></h4>

<p>Piękna i pełna temperamentu Claire Studer/Goll (Klara Aischmann), <i>femme de lettres</i> ekspresjonizmu i surrealizmu, ekscentryczna muza artystów.</p>

<h4><a href="magda-von-hattingberg">Magda von Hattingberg</a></h4>

<p>Magda Richling, osiem lat młodsza od Rilkego, urodziła się w Wiedniu; ukończywszy studia pod okiem Ferruccia Busoniego, dzięki swym koncertom zdobyła niemały rozgłos jako pianistka. Jej małżeństwo z von Hattingbergiem zakończyło się rozwodem; osamotniona poszukiwała osoby, która pozwoliłaby jej odnaleźć w życiu spełnienie.</p>

<h4><a href="hertha-koenig">Hertha Koenig</a></h4>

<p>Pierwsze spotkanie Herthy Koenig z Rainerem Marią Rilkem w domu wydawcy Samuela Fischera w roku 1910, wspólna fascynacja obrazem Pabla Picassa <cite>Les Saltimbanques</cite>, który Hertha zakupiła za radą Rilkego, oraz pobyt poety w jej majątku Böckel latem wojennego roku 1917 — to kamienie milowe historii ich szczerej i niezwykłej przyjaźni.</p>

<h4><a href="salome-ree-nietzsche">Salomé, Rée, Nietzsche</a></h4>

<p>René Maria Rilke, młody, początkujący poeta, w roku 1897 spotyka na swej drodze Lou Andreas-Salomé — prawie o piętnaście lat starszą od siebie pisarkę o ugruntowanej renomie literackiej.</p>

<h4><a href="clara-i-ruth">Clara i Ruth</a></h4>

<p>Dwunastego grudnia roku 1901, kiedy wokół domu w Westerwede iskrzył się gęsty śnieg, przyszła na świat córka Rilkego i Clary Westhoff. „Niezwykle duże i silne dziecko — pisał poeta do matki — ma jędrne ciało, silną główkę, wysokie poważne czoło oraz ładnie uformowane dłonie”. Rodzice nadali jej piękne biblijne imię Ruth.</p>

<h4><a href="paula-becker-i-clara-westhoff">Paula Becker i Clara Westhoff</a></h4>

<p>Artystki poznały się w roku 1898 w Worpswede; od razu się zaprzyjaźniły. W roku 1901 Paula poślubiła malarza Ottona Modersohna, Clara natomiast została żoną Rilkego. Te dwie kobiety łączyła nie tylko praca artystyczna, lecz również powinowactwo dusz — ich przyjaźń stała się krótkim, intensywnie przeżywanym świętem, przerwanym przez przedwczesną śmierć Pauli w roku 1907.</p>

<!--<h4>Rodin w Hôtel Biron</h4>

<p>Myślę, że w ostatnich dniach, w czasie mego pobytu u Rodina, niektóre sprawy nabrały dla mnie jasności. Po śniadaniu, spożywanym w równie niespokojnej i dziwnej atmosferze jak to, które Ci niedawno opisałem, poszliśmy z Rodinem do ogrodu; usiedliśmy na ławce, sycąc oczy wspaniałym, rozległym widokiem na Paryż.</p>-->

<!--<h4>Rodin</h4>
<p>Jest największym z mocarzy, znakiem wznoszącym się ponad czasy, niedościgłym wzorcem, niedosiężnym cudem — a zarazem niewypowiedzianie samotnym, sędziwym człowiekiem, sam na sam ze swoją wielką starością. Widzisz, on niczego nie utracił, wszystko zbierał i gromadził wokół siebie przez całe swe długie życie, nic nie pozostawił w bezkształcie i wszystko urzeczywistnił; z jakiegoś zlęknionego, szukającego schronienia uczucia, z ruin jakiegoś marzenia, z rodzącego się przeczucia on już tworzył rzeczy…</p>-->

<!--<h4>Rodin</h4>

<p>Rodin nie doznał niczego, co nie znalazłoby odzwierciedlenia w jego sztuce. Dzieło rozkwitało wokół niego.</p>

<h4>Gabriele d’Annunzio</h4>

<p>Gabriele d’Annunzio, włoski poeta i dramaturg, jeden z luminarzy epoki, jakich w swych zamkach i posiadłościach gościła księżna Marie von Thurn und Taxis.</p>-->

<p>&nbsp;</p>

<h4><a href="muzot">Muzot</a></h4>

<p>Château de Muzot, ostatnia siedziba poety, miejsce narodzin <cite>Sonetów do Orfeusza</cite> oraz ukończenia <cite>Elegii duinejskich</cite>.</p>

<h4><a href="worpswede">Worpswede</a></h4>

<p>Barkenhoff, dom Heinricha Vogelera i zarazem centrum kolonii artystycznej Worpswede. Tam właśnie Rilke poznał swą żonę Clarę Westhoff.</p>

<h4><a href="gut-boeckel">Gut Böckel</a></h4>

<p>Latem roku 1917 do Böckel przyjechał na kilka tygodni Rainer Maria Rilke. Nie wyobrażałam sobie, by mógł zamieszkać w nowym skrzydle pałacu, pochodzącym z lat osiemdziesiątych, w komnatach dowolnej wysokości i rozmiarów. Dlatego urządziłam dla niego trzy pokoje w starej zamkowej wieży.</p>

<h4><a href="anthy-sur-thonon">Anthy sur Thonon</a></h4>

<p>Drogi Rilke! Widzę w nim, kocham w nim najsubtelniejszego i najbardziej uduchowionego z ludzi tego świata, człowieka najgłębiej nawiedzanego przez dziwne lęki i przez wszystkie tajemnice ducha — pisał Paul Valéry w roku 1927.</p>

<h4><a href="paryz-przelomu-wiekow">Paryż przełomu wieków</a></h4>

<p>O, tysiąc rąk budowało ten mój lęk, aż z maleńkiej zapomnianej wioszczyzny wyrosło wielkie miasto, w którym dzieją się rzeczy nie do opisania.</p>

<h4><a href="cafe-du-dome">Café du Dôme</a></h4>

<p>W latach dwudziestych XX wieku Rilke odwiedził Paryż dwukrotnie — w roku 1920 i 1925. Szczególnie podczas ostatniej wizyty odczuwał wręcz gorączkowe pragnienie kontaktu z drugim człowiekiem. Poeta uchwycił się myśli o Paryżu niczym talizmanu, wierząc, że jego magiczna siła raz jeszcze okaże się dlań dobroczynna.</p>

<!--
<h4><a href="opera-garnier">Opéra Garnier</a></h4>

<p>Jestem w Paryżu, kto to słyszy, cieszy się, na ogół zazdroszczą mi ludzie. Mają rację.
Wielkie miasto, duże, pełne pokus osobliwych. Sam przyznać muszę, że im uległem w pewnej mierze. Sądzę, że tego inaczej nazwać nie można.</p>

<h4><a href="paryz-1899">Paryż 1899</a></h4>

<p>Paryż jest ciężkim, męczącym miastem, miastem budzącym niepokój… Rodin zaś jego wielkim, spokojnym, potężnym zaprzeczeniem — pisał Rilke w liście do Ottona Modersohna w roku 1902.</p>

<h4><a href="place-du-carrousel">Place du Carrousel</a></h4>

<p>Paryż przełomu wieków. Miasto, w którym poeta miał w samotności poświęcić się swej sztuce.
Na fotografii L’Arc de Triomphe de la Victoire, Place du Carrousel, rok 1900.</p>

<h4><a href="jardin-du-luxembourg">Jardin du Luxembourg</a></h4>

<p>Istnieje tylko jedna samotność, ta wielka, i niełatwo dźwigać jej brzemię.
Jej wzrastanie jest bolesne jak dorastanie chłopca i smutne jak początek wiosny.</p>
-->

<h4><a href="hotel-biron">Hôtel Biron</a></h4>

<p>Hôtel Biron, stary pałac stojący w samym centrum Paryża, przy rue de Varenne, nieopodal Dôme des Invalides. Dziś siedziba Musée Rodin.</p>

<!--
<h4><a href="">Paryż 1910</a></h4>

<p>Paryż przełomu wieków, niezrównane miasto z owym „przepychem nieba i światła”, ulicami „płynącymi niczym strumienie, w nieprzerwanym trwaniu, na każdym kroku obiecując jakieś barwne odkrycia”.</p>

<h4><a href="">Paryż, rok 1920</a></h4>

<p>Jakże inaczej w Paryżu! Bo, pomyśl tylko, Lou, byłem tam sześć dni, w końcu października.
Serce chętnie szło naprzeciw tamtejszym wspomnieniom nawet z ich bliznami, od pierwszego momentu poczułem jakiś ozdrowieńczy powiew i potok tych tysięcy przemian, nowych i starych, niepojętych, nie do wysłowienia, począł krążyć w mojej świadomości.</p>

<h4><a href="">Meudon</a></h4>

<p>Pozostałem w Meudon mniej więcej do godziny trzeciej. Czasem podchodził do mnie Rodin, zadawał pytania, zamieniał kilka słów, nieistotnych. Język jest dla nas barierą zbyt trudną do przełamania.</p>

<h4><a href="">Paryż, Jardin des Plantes</a></h4>

<p>Paryski Jardin des Plantes na przełomie wieków. Miejsce, gdzie poeta obserwował zwierzęta, również po zamknięciu ogrodu dla publiczności, jako że wystarał się o autorisation d’artiste — i uczył się czekać, aż „rzeczy w swej sile uczynią coś z człowieka”.</p>

<h4><a href="">Paryż, Ogród Luksemburski</a></h4>

<p>Ogród Luksemburski, ulubione miejsce Rilkego w Paryżu, do którego wystarczyło wstąpić, by odkryć „tę samą pełnię i obfitość życia, tę samą jego intensywność, tę samą miarę nawet w złym”.</p>

<h4><a href="">Paryż w okresie Belle Époque</a></h4>

<p>Często przed zaśnięciem czytałem trzydziesty rozdział Księgi Hioba i wszystko sprawdzało się u mnie słowo w słowo.</p>

<h4><a href="">Paryż, lata dwudzieste XX wieku</a></h4>

<p>Podczas swego ostatniego pobytu w tym mieście Rilke budził mieszane uczucia. Dla licznych wytwornych dam — nawet dla amerykańskiej „amazonki” Natalie Clifford Barney — był ozdobą ich salonów; niemniej, wedle relacji Jaloux, znaleźli się i tacy, którzy wzbraniali się gościć tego „niemieckiego poetę”. Paul Valéry żywił dla Rilkego tak głębokie uwielbienie, iż nosił się z myślą, by zaproponować przyznanie mu orderu Legii Honorowej.</p>
-->

<p>&nbsp;</p>
	
<h4><a href="les-elegances-parisiennes">Les Élégances parisiennes</a></h4>

<p>Mme de Noailles — czego można się było spodziewać — kazała na siebie czekać. Kiedy wreszcie rozwarły się drzwi, w progu ukazała się „mała, porywcza bogini” (jak Rilke zwykł ją później nazywać). Były to czasy, kiedy kobiety nosiły olbrzymie kapelusze i długie, nader wąskie suknie. Ogromny, ciemny, uginający się od piór kapelusz hrabiny ledwie zmieścił się w drzwiach. W obcisłej, ściągniętej sznurowaniem sukni, spowijającej ją od stóp do samej głowy, comtesse wyglądała niczym egipska statuetka.</p>

<h4><a href="paryscy-bukinisci">Paryscy bukiniści</a></h4>

<p>Czasami przechodzę koło sklepików, gdzieś w okolicy rue de Seine. Handlarze sztychów albo starych książek z przepełnionymi wystawami.
Nikt nigdy do nich nie zachodzi… Siedzą i czytają, bez kłopotu; nie troskają się o jutro, nie boją się niepowodzeń… Mam czasem ochotę kupić sobie taką przepełnioną wystawę książek i usiąść za nią z psem na dwadzieścia lat.</p>

<h4><a href="epoka-ilustracji">Epoka ilustracji</a></h4>

<p>Rilkowski <i>świat wczorajszy</i> to epoka plakatów, ilustracji książkowych i grafik, tworzonych przez najwybitniejszych artystów przełomu wieków.</p>

<!--
<h4><a href="herbatka-w-hotelu-ritz">Herbatka w hotelu Ritz</a></h4>

<p>Spotkania przy herbacie, uprzejme zaproszenia, rozliczne wizyty, bukiety kwiatów z bilecikami <i>à tout à l’heure!</i> Każdego dnia widuję całą listę osób, wystarczająco długą, by obsadzić sztukę w pięciu aktach — pisał Rilke w liście do księżnej Marie von Thurn und Taxis podczas swego ostatniego pobytu w Paryżu w roku 1925.</p>
-->
<!--
<h4><a href="">Błękitna krew</a></h4>

<p>W gruncie rzeczy było w nim coś ze snoba, gorzej — awanturnika. Kiedyś w przystępie złego humoru powiedziałam mu to w oczy. Jego błękitna krew, jego arystokratyczne pochodzenie to czysta imaginacja.</p>
-->

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
