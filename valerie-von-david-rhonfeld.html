<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Valerie von David-Rhonfeld</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="st">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Valerie von David-Rhonfeld </h2>

<p><span>Valerie von David-Rhonfeld</span>, zwana Vally, pierwsza „prawdziwa” miłość w życiu poety. To jej zadedykował Rilke swój pierwszy tom wierszy <i>Życie i pieśni</i>.</p>

<img class="pic" src="/images/valerie-von-david-rhonfeld.png" alt="valerie-von-david-rhonfeld" />

<p class="fig">Valerie von David-Rhonfeld, pastel F. Šimona, 1900</p>

<p>Valerie von David–Rhonfeld — pisze Donald Prater w biografii poety <cite>Dźwięczące szkło</cite> — pochodziła z rodziny, która często gościła w domu Entzów przy Herrengasse. Mniej więcej o rok starsza od René, przyjaźniła się z jedną z jego kuzynek, jej wujem zaś był czeski poeta Julius Zeyer.</p>

<p>Z zamiłowaniem malowała porcelanę, pisała nowele, objawiała swe skłonności artystyczne naśladując nieco ekscentryczny styl życia bohemy — nosiła czerwoną empirową suknię, a w ręku trzymała kij pasterski. Słowem była osobą, która musiała zjednać sobie sympatię młodzieńca, chcącego wyzwolić się z więzów narzuconych mu przez filisterskie, mieszczańskie otoczenie. Już nazajutrz po ich pierwszym spotkaniu René wyznał jej w wierszu miłość.</p>

<p>Jakiś czas potem Vally sobie przypisywała zasługę, iż René nie poddał się zwątpieniu. Lekceważony przez rodzinę, samotny, bez przyjaciół, mówił nawet, że odbierze sobie życie. Z pewnością słowa uznania dla wciąż jeszcze naiwnych wierszy, jakie słyszał z ust Vally, dodały mu otuchy, której tak bardzo potrzebował. Jeśli wierzyć jej wspomnieniom, to ona uratowała rękopis tomiku <i>Życie i pieśni</i> od zniszczenia, kiedy René w przystępie rozpaczy wrzucił go do stawu. Ona też wystarała się o pieniądze na druk. Tom <i>Życie i pieśni</i>, z dedykacją dla Vally, ukazał się nakładem Kattentidta w listopadzie roku&nbsp;1894.</p>

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>
