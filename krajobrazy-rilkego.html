<!DOCTYPE html>

<html lang="pl">
<head>
<meta charset="utf-8">
<meta name="viewport" content="width=device-width, initial-scale=1">
<base href="https://rilke.pl/" />
<title>Rainer Maria Rilke &middot; Krajobrazy Rilkego</title>
<meta name="description" content="Rilke. Poeta. Księgozbiór. Świat wczorajszy.">
<meta name="author" content="Dariusz Guzik">
<link rel="stylesheet" type="text/css" href="rilke.css" />
<link rel="icon" href="images/site-icon-32x32.jpg" sizes="32x32" />
<link rel="icon" href="images/site-icon-192x192.jpg" sizes="192x192" />
<link rel="apple-touch-icon-precomposed" href="images/site-icon-180x180.jpg" />
<meta name="msapplication-TileImage" content="images/site-icon-270x270.jpg" />
</head>


<body class="kr">

<header>
	<h1><a href="https://rilke.pl">Rainer Maria Rilke</a></h1>
	<nav>
	<ul>
	<li><a href="https://rilke.pl/poeta">Poeta  &middot;</a></li>
	<li><a href="https://rilke.pl/ksiegozbior">Księgozbiór  &middot;</a></li>
	<li><a href="https://rilke.pl/swiat-wczorajszy">Świat wczorajszy</a></li>
    </ul>
	</nav>
</header>

<main>		
			
<article>

<h2>Krajobrazy Rilkego</h2>

<h4><a href="krajobrazy-rilkego-asyz">Asyż</a></h4>

<p>Po bolesnym rozstaniu z Magdą von Hattingberg w maju roku 1914, czując „bezgraniczną potrzebę samotności”, Rilke schronił się w Asyżu w Umbrii. Pocieszenia szukał w całkiem nieznanym sobie miejscu, które „podobne niezapisanej stronicy nie przywoła choćby najbłahszego wspomnienia”.</p>

<h4><a href="krajobrazy-rilkego-awinion">Awinion</a></h4>

<p>Ostatnio przebywałem w Prowansji, w Awinionie, była to jedna z moich najciekawszych podróży. Niemal codziennie przez siedemnaście dni oglądałem olbrzymi pałac papieski, tę hermetycznie zamkniętą twierdzę, w której papiestwo, stojąc w obliczu upadku, próbowało się okopać, zapiekłe w swojej ostatniej wielkiej namiętności. Ilekroć się ogląda ów gmach, co był siedliskiem rozpaczy, wydaje się, że stoi on na skale nieprawdopodobieństwa…</p>

<h4><a href="krajobrazy-rilkego-belgia">Belgia</a></h4>

<p>Brugia była niezrównanie piękna… Nasza mała dziewczynka wszędzie z nami chodziła. W muzeach rozsiadała się na posadzce i bawiła muszelkami zebranymi nad brzegiem morza…</p>

<h4><a href="krajobrazy-rilkego-biskra">Biskra</a></h4>

<p>Podróż Rilkego po Afryce Północnej trwała od 19 listopada roku 1910 do 29 marca roku następnego. Poeta zwiedził Algierię i Tunezję, następnie Egipt. Wypłynął statkiem z Marsylii i udał się najpierw do Algieru, gdzie spędził około tygodnia, po czym wraz z towarzyszami podróży podążył w głąb lądu do Biskry.</p>

<h4><a href="krajobrazy-rilkego-blask-atona">Blask Atona</a></h4>

<p>Amenofis IV (Amenhotep IV, Echnaton), władca starożytnego Egiptu z XVIII dynastii, syn Amenhotepa III i królowej Teje, mąż królowej Nefertiti, ojciec faraona Tutanchamona.</p>

<h4><a href="krajobrazy-rilkego-capri">Capri</a></h4>

<p>Codziennie stajesz mi stromo przed sercem,<br />
góro, skało, urwista<br />
pustko bez drogi: Boże, w którym się wspinam,<br />
spadam samotny<br />
i błądzę… i co dzień jak burza,<br />
w moim wczoraj Przebytym znów się zanurzam<br />
i krążę.</p>

<h4><a href="krajobrazy-rilkego-duino">Duino</a></h4>

<p>Słońce dopiero co skryło się za horyzontem, spokojna tafla morza mieniła się głębokim lazurem. Zmierzch z wolna barwił wodę coraz ciemniejszym odcieniem. Wówczas poeta począł czytać nam obie elegie. A kiedy zapadła noc, usłyszeliśmy niezwykły wiersz, którego słowa pozwalają odczuć szum nawałnicy, tchnienie nocy i oddech nieskończoności, owo „Pradawne tchnienie morza…”.</p>

<h4><a href="krajobrazy-rilkego-el-kantara">El Kantara</a></h4>

<p>W grudniu roku 1910 w trakcie podróży po Afryce Północnej wziął Rilke udział w wycieczce do wąwozu El Kantara opodal Biskry, stanowiącego „imponujące wrota pustyni”.</p>

<h4><a href="krajobrazy-rilkego-florencja">Florencja</a></h4>

<p>Długo zwiedzałem dzieła sztuki we Florencji. Godzinami mogłem przesiadywać przed jakimś obrazem, by wyrobić sobie o nim zdanie, porównując je potem z pięknymi ocenami Burckhardta. Kiedyś zapomniałem stojąc przed Magnificat Botticellego i mych własnych określeń, i obcych formułek. I wtedy to się stało. Czułem się, jakbym stoczył bój i odniósł zwycięstwo… I ogarnęła mnie nieznana dotąd radość.</p>

<h4><a href="krajobrazy-rilkego-kairouan">Kairouan</a></h4>

<p>Zwiedzając w grudniu roku 1910 Kairouan, „drugi, obok Mekki, wielki cel pielgrzymek mahometan”, Rilke odczuł „prostotę i żywość tej religii. Prorok jest wielki, a miasto należy do niego niczym imperium, niczym wizja… Wokół niego jedynie równina i groby, jak gdyby oblężone przez swych umarłych”.</p>

<h4><a href="krajobrazy-rilkego-karnak">Karnak</a></h4>

<p>Ten niewiarygodny świat świątyń Karnaku, na który pierwszego wieczoru i znów wczoraj, przy świetle księżyca tuż po pełni, patrzyłem, patrzyłem, patrzyłem… Tam stoi kolumna o głowicy w kształcie kielicha, samotnie, jedyna, która przetrwała, i nie można jej objąć, tak wznosi się poza kres życia…</p>

<h4><a href="krajobrazy-rilkego-les-alyscamps">Les Alyscamps</a></h4>

<p>W <cite>Sonetach do Orfeusza</cite> (część pierwsza, sonet X) przywołuje Rilke wspomnienie grobów „na sławnym starym cmentarzu Alyscamps niedaleko Arles”, o którym mowa jest również w <cite>Pamiętnikach Malte-Lauridsa Brigge</cite>.</p>

<h4><a href="krajobrazy-rilkego-les-baux">Les Baux</a></h4>

<p>Czy słyszałaś kiedyś o Les Baux? Idzie się od strony Saint-Remy, gdzie ziemia Prowansji tonie w kwiatach i naraz wszystko jakby kamienieje. Drogę zagradzają trzy góry, ukośnie na siebie zachodzące, rzec by można, trzy odskocznie, z których strącone trzy ostatnie Anioły spadały w straszliwym rozpędzie.</p>

<h4><a href="krajobrazy-rilkego-memfis">Memfis</a></h4>

<p>W roku 1911, w trakcie swej podróży po Egipcie, Rilke odwiedza gaj palmowy w pobliżu starożytnego Memfis. Leżał tam kolosalny posąg Ramzesa II, „jak tylko leżeć może świat, sam ze sobą, pod pełnią przestrzeni”.</p>

<h4><a href="krajobrazy-rilkego-mira-dolina-brenty">Mira, dolina Brenty</a></h4>

<p>Jakimże wzruszeniem przejmował go widok opustoszałych willi w dolinie Brenty, przede wszystkim tej jednej, o wysokich kolumnach, zwanej „La Malcontenta”, budowli zaiste odosobnionej i posępnej, którą pewien wenecki szlachcic polecił wznieść dla swej córki — skłonnego do melancholii dziewczęcia o imieniu Malcontenta. I znów mógł Rilke do woli snuć marzenia o tej pięknej, przygnębionej smutkiem patrycjuszce.</p>

<h4><a href="krajobrazy-rilkego-mont-saint-michel">Mont Saint-Michel</a></h4>

<p>Jeszcze tyle mam Ci do opowiedzenia z Paryża, musisz posłuchać jeszcze o Mont Saint-Michel i o gotyckim kościele Archanioła, który się wznosi na północnym wybrzeżu Normandii, niemal całkowicie oblany morzem, i o wielu, wielu innych rzeczach, które mnie zachwycały, chciałbym Ci jeszcze mówić i choć w cząstce móc Ci je przekazać.</p>

<h4><a href="krajobrazy-rilkego-ogrody-tuileries">Ogrody Tuileries</a></h4>

<p>Dzisiaj był piękny jesienny ranek. Szedłem przez Tuilerie. Wszystko, co było na wschód, pod słońce, raziło. Strona oświetlona była obwieszona mgłą jak jasnoszarą zasłoną. Szare w szarym wygrzewały się w słońcu posągi w nie odsłoniętych jeszcze ogrodach. Pojedyncze kwiaty wstawały w podłużnych klombach i mówiły: Rouge! głosem wystraszonym.</p>

<h4><a href="krajobrazy-rilkego-ogrod-luksemburski">Ogród Luksemburski</a></h4>

<p>A świat tak jest urządzony, że istnieją ludzie, którzy przez całe życie przechodzą tędy, kiedy on — bardziej bezszmerny od wszystkiego, co się porusza — dalej sunie jak wskazówka, jak wskazówki cień, jak czas.</p>

<h4><a href="krajobrazy-rilkego-padwa">Padwa</a></h4>

<p>Samotnie odkrywam Padwę… i nie mogę wyjść ze zdumienia. Wczoraj freski Giotta, dziś ten wspaniały Prato della Valle. I wszelkie owe nieznane mi rzeczy, które coraz bardziej do mnie, podróżnego, przemawiają.</p>

<h4><a href="krajobrazy-rilkego-paryz">Paryż</a></h4>

<p>Nieopisana pełnia, która temu miastu, z jego niewyczerpanym bogactwem zjawisk, pozwala tworzyć krajobrazy ducha pod najsłodszym niebem ziemi.</p>

<h4><a href="krajobrazy-rilkego-praga">Praga</a></h4>

<p>Pradawne zaczarowane miasto, gdzie miesza się w jedno tak wiele esencji, gdzie rodzą się czarodziejskie, niepojęte rzeczy, słowa, charaktery i zdarzenia… Tam też mają swe źródło magiczne moce i zaklęcia.</p>

<h4><a href="krajobrazy-rilkego-ronda">Ronda</a></h4>

<p>W trakcie swej podróży do Hiszpanii Rilke prawie dwa miesiące spędza w miasteczku Ronda, gdzie „w przedziwnym otoczeniu” powstają m.in. <cite>Trylogia hiszpańska</cite> oraz początkowe wersy <cite>Szóstej elegii duinejskiej</cite>.</p>

<h4><a href="krajobrazy-rilkego-rouen">Rouen</a></h4>

<p>Paryż był tym razem dokładnie taki, jakem go sobie wyobrażał: ciężki, nie do zniesienia… Mój pokój jest pełen wspomnień minionego czerwca, jakby czekał grożąc, że wszystko, co się tu zaczęło, przeżywać będę na nowo, jak wówczas. Ze strachu pojechałem od razu w niedzielę do Rouen. Ogrom katedry mnie zagłuszył, ale tego mi było trzeba. Prowincja francuska ma zawsze w sobie coś uspokajającego…</p>

<h4><a href="krajobrazy-rilkego-rzym">Rzym</a></h4>

<p>Czy jeszcze coś pamiętasz z Rzymu, kochana Lou? Jakim pozostał w Twej pamięci? W mojej zostaną kiedyś tylko fontanny…</p>

<h4><a href="krajobrazy-rilkego-toledo">Toledo</a></h4>

<p>To niezrównane miasto z mozołem dzierży w obrębie swych murów jałowy, niezmienny, nieujarzmiony krajobraz, górę, szczerą górę, górę wizji — przeogromna wznosi się z niego ziemia, by tuż u wrót jej bramnych stać się światem, stworzeniem, górą i wąwozem…</p>

<h4><a href="krajobrazy-rilkego-toskania">Toskania</a></h4>

<p>To przerażające: po innych krajach ludzie podróżują rozsądnie. Często pozwalają, aby kierował nimi przypadek, odkrywają piękne i zaskakujące rzeczy i mnóstwo radości w sposób obfity i dojrzały spada im prosto z nieba. We Włoszech zaś przebiegają ślepi obok tysięcy cichych piękności ku tym oficjalnym osobliwościom, które ich najczęściej tylko rozczarowują.</p>

<h4><a href="krajobrazy-rilkego-tunis">Tunis</a></h4>

<p>Rok 1910. Rilke podróżuje po Afryce Północnej. Zwiedziwszy Biskrę oraz wąwóz El Kantara, w połowie grudnia poeta dociera do Tunisu.</p>

<h4><a href="krajobrazy-rilkego-villa-pisani-w-stra">Villa Pisani w Strà</a></h4>

<p>Niedługi czas potem udałam się wraz z Rilkem do ukochanej przez nas Wenecji. Znów nastał piękny, pogodny dzień.</p>

<h4><a href="krajobrazy-rilkego-wenecja">Wenecja</a></h4>

<p>Nie jestem pewien, czy las, którym wędrujemy, nie jest jedynie moim nastrojem, ciemnym, cienistym. Któż wie, może nawet Wenecja jest tylko odczuciem?</p>

<h4><a href="krajobrazy-rilkego-werona">Werona</a></h4>

<p>Kiedy późnym wieczorem powróciliśmy do Werony, poeta gorąco zapragnął raz jeszcze zwiedzić Arenę, skąpaną w pozłocie pełni księżyca.</p>

<h4><a href="krajobrazy-rilkego-wyspa-file">Wyspa File</a></h4>

<p>„Naszym oczom ukazuje się całe życie nad brzegami — od życia ptaków aż po zwyczajny bieg życia wsi, brązowych i jednobarwnych, schodzących stopniami ku wielkiej, błogosławionej rzece. Gromady pasterzy i kupców, procesje pogrzebowe przeciskające się w pośpiechu, pojedyncze sylwetki kobiet noszących wodę” — pisał Rilke z podróży statkiem w górę Nilu aż do wyspy File i Asuanu, rozkoszując się „nocami, kiedy to bezmiar przestrzeni traktuje człowieka, jak gdyby był płatkiem róży”.</p>

<h4><a href="krajobrazy-rilkego-zoppot">Zoppot</a></h4>

<p>Pod koniec maja roku 1898 Rilke dowiaduje się, że Lou Andreas-Salomé ma zamiar odwiedzić przyjaciół w Gdańsku; szybko zmienia plany, by móc spotkać się z nią w Sopocie. Nie obawia się bynajmniej wyjazdu nad chłodniejsze wybrzeże Bałtyku po miesiącach spędzonych pośród uroków słonecznego Viareggio.</p>

</article>

</main>
			
<footer>
<p class="copyright">&copy; Dariusz Guzik</p>
<p class="impressum"><a href="https://rilke.pl/impressum">Impressum</a></p>
</footer>

</body>
</html>